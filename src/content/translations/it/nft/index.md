---
title: Token non fungibili (Non-Fungible Token - NFT)
description: Una panoramica dei NFT su Ethereum
lang: it
template: use-cases
emoji: ":frame_with_picture:"
sidebarDepth: 3
image: ../../../../assets/infrastructure_transparent.png
alt: Un logo Eth visualizzato tramite ologramma.
summaryPoint1: Un modo per rappresentare qualsiasi cosa unica come un attivo basato su Ethereum.
summaryPoint2: Gli NFTs stanno dando più potere che mai ai creatori di contenuti.
summaryPoint3: Alimentato da smart contract sulla blockchain Ethereum.
---

I NFT stanno avendo un successo travolgente nel mondo dell'arte digitale e degli oggetti da collezione. La vita di moltissimi artisti digitali sta cambiando grazie alle enormi vendite ad un nuovo pubblico di cripto-utenti. Anche diverse celebrità si stanno interessando al fenomeno, individuando nuove opportunità per agganciare i fan. Ma l'arte digitale è solo un modo per utilizzare i NFT. In realtà possono essere utilizzati per rappresentare la proprietà di qualsiasi bene unico, come un atto connesso a un oggetto nel mondo digitale o fisico.

Se Andy Warhol fosse nato alla fine degli anni '90, probabilmente avrebbe coniato la sua Campbell's Soup come NFT. È solo questione di tempo prima che Kanye metta una serie di Yeezy su Ethereum. E magari un giorno sarà possibile dimostrare il possesso della propria auto con un NFT.

## Cos'è un NFT? {#what-are-nfts}

I NFT sono token che possiamo utilizzare per rappresentare la proprietà di oggetti unici. Permettono di tokenizzare cose come l'arte, gli oggetti da collezione e persino gli immobili. Possono avere un solo proprietario ufficiale alla volta e sono protetti dalla blockchain Ethereum – nessuno può modificare il record di proprietà o copiare/incollare un nuovo NFT in esistenza.

NFT sta per Non-Fungible-Token (token non fungibile). Non fungibile è un termine economico che potremmo usare per descrivere cose come i mobili, un file musicale o un computer. Queste cose non sono intercambiabili per altri oggetti perché hanno proprietà uniche.

Gli oggetti fungibili, invece, possono essere scambiati in quanto sono definiti dal loro valore piuttosto che dalle loro proprietà uniche. Per esempio, ETH o dollari sono fungibili perché 1 ETH / $1 USD è scambiabile con un altro ETH / $1 USD.

<YouTube id="Xdkkux6OxfM" />

## L'internet degli asset {#internet-of-assets}

Gli NFT ed Ethereum risolvono alcuni dei problemi che esistono oggi in Internet. Man mano che tutto diventa più digitale, aumenta l'esigenza di replicare le proprietà degli oggetti fisici, come la scarsità, l'unicità e la prova di proprietà. Per non parlare del fatto che spesso gli oggetti digitali funzionano solo nel contesto del loro prodotto. Ad esempio non è possibile rivendere un mp3 di iTunes dopo averlo acquistato e non è possibile scambiare punti fedeltà di una società con crediti di un'altra piattaforma, anche se ci fosse un mercato su cui farlo.

Ecco come appare un Internet di NFT rispetto all'Internet che la maggior parte di noi usa oggi...

### Un confronto {#nft-comparison}

| Internet di NFT                                                                                                                                                                                                                                  | L'internet oggi                                                                                                                                                                                                  |
| ------------------------------------------------------------------------------------------------------------------------------------------------------------------------------------------------------------------------------------------------ | ---------------------------------------------------------------------------------------------------------------------------------------------------------------------------------------------------------------- |
| I NFT sono digitalmente unici, non esistono due NFT uguali.                                                                                                                                                                                      | Una copia di un file, come un .mp3 o .jpg, è uguale all'originale.                                                                                                                                               |
| Ogni NFT deve avere un proprietario e questa è un'informazione di pubblico dominio, facilmente verificabile da chiunque.                                                                                                                         | I registri di proprietà degli oggetti digitali sono archiviati su server controllati da istituzioni - devi fidarti della loro parola.                                                                            |
| I NFT sono compatibili con qualsiasi cosa costruita usando Ethereum. Un biglietto NFT per un evento può essere scambiato su qualunque mercato Ethereum contro un NFT completamente diverso. Potresti scambiare un'opera d'arte per un biglietto! | Le aziende con oggetti digitali devono costruire un'infrastruttura propria. Ad esempio, un'app che emette biglietti digitali per eventi dovrebbe costruire un'apposita piattaforma per lo scambio dei biglietti. |
| I creatori di contenuti possono vendere il loro lavoro ovunque e possono accedere ad un mercato globale.                                                                                                                                         | I creatori si affidano all'infrastruttura e alla distribuzione delle piattaforme che utilizzano. Queste ultime sono spesso soggette a condizioni d'uso e a restrizioni geografiche.                              |
| I creatori possono conservare i diritti di proprietà sul proprio lavoro e rivendicare direttamente i diritti di rivendita.                                                                                                                       | Le piattaforme, come i servizi di streaming musicale, mantengono la maggior parte dei profitti derivanti dalle vendite.                                                                                          |
| Gli oggetti possono essere utilizzati in modi sorprendenti. Ad esempio, è possibile utilizzare un'opera d'arte digitale come garanzia per un prestito decentralizzato.                                                                           |                                                                                                                                                                                                                  |

### Esempi di NFT {#nft-examples}

Il mondo degli NFT è relativamente nuovo. In teoria, rientra in questo mondo tutto ciò che è unico e che richiede una proprietà dimostrabile. Ecco alcuni esempi di NFT esistenti oggi, per farti un'idea:

- [Un'opera d'arte digitale unica](https://foundation.app/artworks)
- [Una sneaker unica in una linea di moda limitata](https://www.metagrail.co/auctions/91cf83fb-3477-4155-aae8-6dcb9b853397)
- [Un oggetto di gioco](https://market.decentraland.org/)
- [Un saggio](https://zora.co/0x517bab7661C315C63C6465EEd1b4248e6f7FE183/145)
- [Un pezzo da collezione digitale](https://www.larvalabs.com/cryptopunks/details/1)
- [Un nome di dominio](https://app.ens.domains/name/ethereum.eth)
- [Un biglietto che ti dà accesso a un evento o un coupon](https://www.yellowheart.io/)
- [Acquista beni del mondo reale](https://www.tangible.store/)
- [Immobili frazionalizzati](https://realt.co/)
- [Certificati di laurea](https://www.degreecert.com/)
- [Royalty musicali tramite NFT](https://opulous.org/)
- [Move 2 earn](https://yeticoineth.com/about.html)
- [Identità digitale](https://photochromic.io/)

### Esempi di ethereum.org {#ethereum-org-examples}

Utilizziamo gli NFT per dare un riconoscimento ai nostri collaboratori e abbiamo anche un nostro nome di dominio NFT.

#### POAP (Proof of attendance protocol) {#poaps}

Se contribuisci a ethereum.org, puoi rivendicare un NFT POAP. Si tratta di oggetti da collezione che dimostrano che hai partecipato ad un evento. In occasione di alcuni incontri nel mondo delle criptovalute sono stati usati i POAP come biglietto per i loro eventi. [Ulteriori informazioni sul contributo](/contributing/#poap).

![ethereum.org POAP](../../../../assets/use-cases/poap.png)

#### ethereum.eth {#ethereum-dot-eth}

Questo sito web ha un nome di dominio alternativo alimentato da NFT, **ethereum.eth**. Il nostro indirizzo `.org` è gestito centralmente da un fornitore di sistema di nomi di dominio (DNS), mentre ethereum`.eth` è registrato su Ethereum tramite l'Ethereum Name Service (ENS). Ed è posseduto e gestito da noi. [Consulta il nostro record ENS](https://app.ens.domains/name/ethereum.eth)

[Maggiori informazioni sull'ENS](https://app.ens.domains)

## Come funzionano i NFT? {#how-nfts-work}

Gli NFT sono diversi dai token ERC-20, come DAI o LINK, in quanto ogni singolo token è completamente unico e non divisibile. Gli NFT danno la possibilità di assegnare o rivendicare la proprietà di qualsiasi dato unico digitale, monitorabile utilizzando la blockchain di Ethereum come un registro pubblico. Un NFT è coniato da oggetti digitali come una rappresentazione di attivi digitali o non digitali. Ad esempio, un NFT potrebbe rappresentare:

- Arte digitale:
  - GIF
  - Oggetti da collezione
  - Musica
  - Video
- Oggetti reali:
  - Atti di possesso di una macchina
  - Biglietti per un evento del mondo reale
  - Fatture tokenizzate
  - Documenti legali
  - Firme
- Molte altre opzioni con cui dare libero sfogo alla creatività!

Un NFT può avere un solo proprietario alla volta. La proprietà è gestita attraverso l'identificativo univoco e i metadati che nessun altro token può replicare. Gli NFT sono coniati attraverso smart contract che assegnano la proprietà e gestiscono la trasferibilità degli NFT. Quando qualcuno crea o conia un NFT, esegue il codice memorizzato in smart contract conformi a standard diversi, come ERC-721. Queste informazioni vengono aggiunte alla blockchain in cui viene gestito l'NFT. Il processo di coniatura, ad alto livello, attraversa i seguenti passaggi:

- Creazione di un nuovo blocco
- Convalida delle informazioni
- Registrazione delle informazioni nella blockchain

Gli NFT hanno alcune proprietà speciali:

- Ogni token coniato ha un identificativo unico, che è direttamente collegato a un indirizzo Ethereum.
- Non sono direttamente intercambiabili con altri token 1:1. Ad esempio, 1 ETH è esattamente uguale a un altro ETH. Non è invece così per i NFT.
- Ogni token ha un proprietario e l'informazione è facilmente verificabile.
- Sono disponibili su Ethereum e possono essere acquistati e venduti su qualsiasi mercato NFT basato su Ethereum.

In altre parole, se _possiedi_ un NFT:

- Puoi facilmente dimostrare di possederlo.
  - Dimostrare che possiedi un NFT è molto simile a dimostrare che hai ETH nel tuo account.
  - Ad esempio, se acquisti un NFT la proprietà del token univoco viene trasferita al tuo portafoglio tramite il tuo indirizzo pubblico.
  - Il token dimostra che la tua copia del file digitale è l'originale.
  - La tua chiave privata è la prova che dimostra la proprietà dell'originale.
  - La chiave pubblica del creatore di contenuti funge da certificato di autenticità per quel particolare artefatto digitale.
    - La chiave pubblica del creatore è essenzialmente una parte permanente della storia del token. Essa può dimostrare che il token che hai in mano è stato creato da un particolare individuo, contribuendo così al suo valore di mercato (contro la contraffazione).
  - Un altro modo per dimostrare il possesso dell'NFT consiste nel firmare i messaggi per provare il possesso della chiave privata dietro l'indirizzo.
    - Come accennato in precedenza, la tua chiave privata è la prova di proprietà dell'originale. Questo ci dice che le chiavi private dietro quell'indirizzo controllano l'NFT.
    - Un messaggio firmato può essere utilizzato come prova del possesso delle chiavi private senza rivelarle a nessuno, dimostrando così al contempo il possesso dell'NFT!
- Nessuno può manipolarlo in alcun modo.
- Puoi venderlo e in alcuni casi questo farà guadagnare al creatore originale le royalty di rivendita.
- Oppure, puoi tenerlo per sempre e dormire sonni tranquilli sapendo che il tuo asset è protetto dal tuo portafoglio su Ethereum.

Se invece _crei_ un NFT:

- Puoi facilmente dimostrare di essere il creatore.
- Ne determini la scarsità.
- Puoi guadagnare royalties ogni volta che viene venduto.
- Puoi venderlo su qualsiasi mercato di NFT o peer-to-peer. Non sei vincolato a una piattaforma specifica e non hai bisogno di intermediari.

### Scarsità {#scarcity}

Il creatore di un NFT decide la scarsità del proprio attivo.

Prendiamo ad esempio un biglietto per un evento sportivo. Proprio come l'organizzatore di un evento può scegliere quanti biglietti vendere, il creatore di un NFT può decidere quante repliche esistono. A volte queste sono repliche esatte, come 5000 biglietti di ingresso generici. A volte ne vengono coniati diversi molto simili, ma ognuno leggermente diverso, come nel caso dei biglietti con i posti assegnati. Oppure, può capitare che il creatore voglia creare un NFT in cui viene coniata una sola unità come oggetto da collezione raro e speciale.

In questi casi, ogni NFT ha comunque un identificativo univoco (come un codice a barre su un biglietto tradizionale), con un solo proprietario. La scarsità prevista dell'NFT è importante e dipende dal creatore. Un creatore potrebbe voler rendere ogni NFT completamente unico per creare scarsità o avere motivi validi per produrre diverse migliaia di repliche. Ricorda: queste informazioni sono tutte pubbliche.

### Royalties {#royalties}

Alcuni NFT pagano automaticamente i diritti d'autore ai loro creatori quando vengono venduti. Si tratta di un concetto ancora in evoluzione, ma è uno dei più potenti. I proprietari originali di [EulerBeats Originals](https://eulerbeats.com/) guadagnano un 8% di diritti d'autore ogni volta che l'NFT viene rivenduto. Alcune piattaforme, come [Foundation](https://foundation.app) e [Zora](https://zora.co/), supportano i diritti d'autore per i loro artisti.

Il sistema è completamente automatico, quindi i creatori possono mettersi comodi e guadagnare sui diritti d'autore mentre il loro lavoro viene venduto da persona a persona. Al momento, i processi connessi ai diritti d'autore sono estremamente manuali e poco precisi, infatti molti creatori non ricevono quello che meritano. Se il tuo NFT è stato programmato con un diritto d'autore, non perderai mai.

## Per cosa vengono utilizzati i NFT? {#nft-use-cases}

Ecco maggiori informazioni su alcuni dei casi d'uso e delle visioni più sviluppate per gli NFT su Ethereum.

- [Contenuti digitali](#nfts-for-creators)
- [Oggetti di gioco](#nft-gaming)
- [Nomi di dominio](#nft-domains)
- [Oggetti fisici](#nft-physical-items)
- [Investimenti e garanzie reali](#nfts-and-defi)

<Divider />

### Massimizzare i guadagni per i creatori {#nfts-for-creators}

Il più ampio utilizzo degli NFT oggi è nel campo dei contenuti digitali. Questo perché oggi come oggi si tratta di un settore problematico. I creatori di contenuti vedono i loro profitti e i potenziali guadagni inghiottiti dalle piattaforme.

Un artista che pubblica un'opera su un social network genera denaro per la piattaforma che vende annunci ai follower degli artisti. In cambio ottiene l'esposizione, ma l'esposizione non paga le bollette.

Gli NFT alimentano una nuova economia creativa in cui i creatori non consegnano la proprietà dei loro contenuti alle piattaforme che utilizzano per pubblicizzarli. La proprietà è incorporata nel contenuto stesso.

Quando vendono i loro contenuti, i fondi vanno direttamente a loro. Se il nuovo proprietario poi vende gli NFT, il creatore originale può addirittura ricevere i diritti d'autore automaticamente. Ciò è garantito ogni volta che viene venduto perché l'indirizzo del creatore fa parte dei metadati del token, che non possono essere modificati.

<InfoBanner shouldSpaceBetween emoji=":eyes:">
  <div>Esplora, acquista o crea il tuo NFT collegato a opere d'arte/oggetti da collezione...</div>
  <ButtonLink to="/dapps/?category=collectibles">
    Esplora i NFT connessi a opere d'arte
  </ButtonLink>
</InfoBanner>

#### Il problema del copia/incolla {#nfts-copy-paste}

Gli oppositori spesso tirano in ballo il fatto che gli NFT "sono stupidi", di solito aggiungendo un'immagine di sé mentre eseguono lo screenshot di un'opera d'arte NFT. "Guarda, ora ho quell'immagine gratis!", dicono compiaciuti.

Beh, sì. Ma cercare su Google un'immagine della Guernica di Picasso ti rende forse il nuovo orgoglioso proprietario di un pezzo di storia dell'arte del valore di diversi milioni di dollari?

In definitiva, possedere l'oggetto reale ha tanto valore quanto gliene viene attribuito dal mercato. Più un contenuto viene acquisito mediante screenshot, condiviso e generalmente utilizzato, più valore acquisisce.

Possedere l'oggetto reale verificabile avrà sempre più valore che non possederlo.

<Divider />

### Aumentare il potenziale di gioco {#nft-gaming}

Gli NFT hanno destato un notevole interesse tra gli sviluppatori di giochi. Gli NFT possono fornire record di proprietà per gli oggetti di gioco, alimentare le economie dei videogiochi e portare una serie di vantaggi ai giocatori.

In molti videogiochi normali è possibile acquistare oggetti da utilizzare nel gioco stesso. Ma se quell'oggetto fosse un NFT, potresti recuperare i tuoi soldi vendendolo quando hai finito di giocare. Potresti persino realizzare un profitto se quell'oggetto diventa più desiderabile.

Gli sviluppatori di giochi (in veste di emittenti di NFT) potrebbero guadagnare sui diritti d'autore ogni volta che un oggetto viene rivenduto sul mercato aperto. Ciò crea un modello aziendale più vantaggioso per entrambe le parti, in cui sia i giocatori che gli sviluppatori guadagnano dal mercato secondario degli NFT.

Questo significa anche che se un gioco non è più mantenuto dagli sviluppatori, gli oggetti che hai raccolto rimangono tuoi.

Alla fine, gli oggetti che sfrutti per il gioco possono sopravvivere al gioco stesso. Anche se un gioco non viene più mantenuto, i tuoi oggetti saranno sempre sotto il tuo controllo. Ciò significa che gli oggetti di gioco diventano cimeli digitali e hanno un valore al di fuori del gioco.

Decentraland, un gioco di realtà virtuale, consente persino di acquistare NFT che rappresentano appezzamenti di terreno virtuali, che puoi utilizzare come meglio credi.

<InfoBanner shouldSpaceBetween emoji=":eyes:">
  <div>Scopri i giochi Ethereum, alimentati da NFT...</div>
  <ButtonLink to="/dapps/?category=gaming">
    Esplora i giochi basati su NFT
  </ButtonLink>
</InfoBanner>

<Divider />

### Rendere gli indirizzi di Ethereum più facili da ricordare {#nft-domains}

L'Ethereum Name Service utilizza gli NFT per associare il tuo indirizzo Ethereum a un nome più facile da ricordare, come `mywallet.eth`. Ciò significa che potresti chiedere a qualcuno di inviarti ETH tramite `mywallet.eth` anziché `0x123456789.....`.

Il principio è simile a quello di un nome di dominio di un sito web, che rende un indirizzo IP più facile da ricordare. Proprio come i domini, i nomi ENS hanno un valore, di solito in base alla lunghezza e alla pertinenza. Con ENS non è necessario un registro di dominio per facilitare il trasferimento della proprietà. Invece, è possibile scambiare i nomi ENS su un mercato NFT.

Il tuo nome ENS può:

- Ricevere criptovalute e altri NFT.
- Puntare su un sito web decentralizzato, come [ethereum.eth](https://ethereum.eth.link). [Ulteriori informazioni sulla decentralizzazione del tuo sito web](https://docs.ipfs.io/how-to/websites-on-ipfs/link-a-domain/#domain-name-service-dns)
- Memorizzare qualsiasi informazione arbitraria, comprese le informazioni sul profilo come indirizzi e-mail e handle di Twitter.

<Divider />

### Oggetti fisici {#nft-physical-items}

La tokenizzazione degli oggetti fisici non è ancora così sviluppata come le loro controparti digitali. Ci sono però molti progetti che esplorano la tokenizzazione di beni immobili, oggetti di moda unici e altro ancora.

Poiché gli NFT sono essenzialmente atti, un giorno potresti acquistare un'automobile o una casa usando ETH e ricevere in cambio l'atto sotto forma di NFT (nella stessa transazione). Man mano che il mondo diventa sempre più high-tech, non è difficile immaginare una situazione in cui il tuo portafoglio Ethereum diventa la chiave per aprire la tua automobile o la tua casa, ad esempio sbloccando la porta con la prova crittografica della proprietà.

Con beni preziosi come automobili e proprietà rappresentabili su Ethereum, è possibile utilizzare gli NFT come garanzia reale nei prestiti decentralizzati. Ciò è particolarmente utile se non sei ricco in termini di denaro o criptovalute ma possiedi oggetti di valore fisici. [Maggiori informazioni sulla DeFi](/defi/)

<Divider />

### I NFT e la DeFi {#nfts-and-defi}

Il mondo degli NFT e la [finanza decentralizzata (DeFi)](/defi/) stanno iniziando a interagire in diversi modi interessanti.

#### Prestiti garantiti dai NFT {#nft-backed-loans}

Ci sono applicazioni DeFi che consentono di prendere in prestito denaro utilizzando garanzie reali. Ad esempio, dai in garanzia 10 ETH in modo da poter prendere in prestito 5.000 DAI ([una stablecoin](/stablecoins/)). In questo modo si assicura che il mutuante venga rimborsato: se il mutuatario non rimborsa i DAI, la garanzia reale viene inviata al mutuante. Tuttavia, non tutti hanno abbastanza criptoattivi da usare come garanzia.

Una serie di progetti sta iniziando ad esplorare l'utilizzo degli NFT come garanzia reale. Immagina di aver comprato un raro NFT CryptoPunk in passato. Ai prezzi odierni, può valere anche migliaia di dollari. Mettendo questo attivo come garanzia reale, puoi accedere ad un prestito con la stessa serie di regole. Se non ripaghi il DAI, il tuo CryptoPunk verrà inviato al mutuante a titolo di garanzia reale. Questo sistema potrebbe alla fine funzionare con qualsiasi cosa tokenizzata sotto forma di NFT.

E questo non è difficile su Ethereum, perché entrambi i mondi (NFT e DeFi) condividono la stessa infrastruttura.

#### Proprietà frazionata {#fractional-ownership}

I creatori di NFT possono anche creare "azioni" per il loro NFT. Così facendo si offre agli investitori e ai fan l'opportunità di possedere parte di un NFT senza doverlo comprare interamente, oltre ad accrescere le opportunità per coniatori e collezionisti di NFT.

- I NFT frazionati possono essere scambiati su [scambi decentralizzati](/defi/#dex) come Uniswap, non solo sui [mercati dei NFT](/dapps?category=collectibles). Ciò significa più acquirenti e venditori.
- Il prezzo complessivo di un NFT può essere definito dal prezzo delle sue frazioni.
- Hai più di un'opportunità di possedere e trarre profitto dagli oggetti a cui tieni. È più difficile avere un prezzo per il possesso di NFT.

Questa idea è ancora sperimentale, ma puoi scoprire maggiori informazioni sulla proprietà frazionata degli NFT nei seguenti scambi:

- [NIFTEX](https://landing.niftex.com/)
- [NFTX](https://gallery.nftx.org/)

In teoria, questo sbloccherebbe la possibilità di fare cose come possedere un'opera di Picasso. Diventeresti un azionista di un NFT collegato a un'opera di Picasso, il che significa che avresti voce in capitolo su aspetti come la ripartizione degli introiti. È molto probabile che un giorno non molto lontano, possedere una frazione di un NFT ti farà entrare in un'organizzazione autonoma decentralizzata (DAO) per la gestione di quell'attivo.

Si tratta di organizzazioni alimentate da Ethereum che consentono a sconosciuti, come gli azionisti globali di un attivo, di coordinarsi in modo sicuro senza doversi necessariamente fidare degli altri. Questo perché non un solo centesimo può essere speso senza l'approvazione del gruppo.

Come abbiamo detto, si tratta di uno spazio emergente. NFT, DAO e token frazionati si stanno sviluppando a ritmi diversi. Ma tutte le loro infrastrutture esistono e possono lavorare insieme facilmente perché parlano tutte la stessa lingua: Ethereum. Ti suggeriamo quindi di tenere d'occhio questo spazio.

[Maggiori informazioni sulle DAO](/dao/)

### Certificati d'autenticità {#certificates}

Le aziende che offrono finti certificati di laurea sono a quanto pare un'industria da un miliardo di dollari, che gli NFT possono aiutare a combattere. Gli NFT possono essere un modo sicuro e rapido per verificare le credenziali di laurea di qualcuno.

[In Sud Corea, un'università sta già emettendo certificati di laurea in forma di NFT](https://forkast.news/headlines/south-korea-nfts-graduates-hoseo/), nella speranza che gli NFT miglioreranno l'accesso ai servizi amministrativi e impediranno la contraffazione o alterazione delle lauree. [Anche la Trinity Business School (TBS) in Irlanda prevede di offrire gli NFT a partire dal 2023](https://trinitynews.ie/2022/04/business-school-to-offer-degree-nfts/).

<Divider />

## Ethereum e NFT {#ethereum-and-nfts}

Ethereum rende possibile il funzionamento degli NFT per una serie di motivi:

- La cronologia delle transazioni e i metadati dei token sono verificabili pubblicamente: è semplice dimostrare la storia della proprietà.
- Una volta che una transazione è confermata, è quasi impossibile manipolare quei dati per "rubare" la proprietà.
- Il trading dei NFT può avvenire peer-to-peer senza bisogno di piattaforme che possono richiedere compensi elevati.
- Tutti i prodotti Ethereum condividono lo stesso "backend". In altre parole, tutti i prodotti Ethereum possono facilmente capirsi: questo rende i NFT trasferibili tra i vari prodotti. È possibile acquistare un NFT su un prodotto e venderlo su un altro senza problemi. Come creatore puoi elencare i tuoi NFT su più prodotti contemporaneamente: ogni prodotto avrà le informazioni di proprietà più aggiornate.
- Ethereum non dorme mai, il che significa che i tuoi token saranno sempre disponibili per la vendita.

## Impatto ambientale dei NFT {#environmental-impact-nfts}

Gli NFT stanno diventando sempre più popolari, il che significa che sono anche sottoposti ad un esame più attento, in particolare per quanto riguarda la loro impronta di carbonio.

Per chiarire alcune cose:

- I NFT non contribuiscono direttamente ad aumentare l'impronta di carbonio di Ethereum.
- Al momento il modo con cui Ethereum garantisce la sicurezza dei tuoi fondi e asset è ad alta intensità energetica, ma sta per migliorare.
- Una volta migliorata, l'impronta di carbonio di Ethereum sarà ridotta del 99,95%, diventando più efficiente dal punto di vista energetico rispetto a molti altri settori.

Per spiegarti meglio dovremo entrare un po' più nel tecnico, quindi abbi pazienza...

### Non incolpare gli NFT {#nft-qualities}

L'intero ecosistema degli NFT funziona perché Ethereum è decentralizzato e sicuro.

Decentralizzato significa che tu e tutti gli altri potete verificare il possesso di qualcosa. Il tutto senza fidarsi o affidare la custodia a terzi, che possono imporre le proprie regole a piacimento. Significa anche che il tuo NFT è trasferibile tra molti prodotti e mercati diversi.

Sicuro significa che nessuno può copiare/incollare il tuo NFT o sottrarlo.

Queste qualità di Ethereum rendono possibile possedere digitalmente oggetti unici e ottenere un prezzo equo per i tuoi contenuti. Ma questo ha un costo. Blockchain come Bitcoin ed Ethereum consumano molta energia in questo momento, in quanto occorre molta energia per preservare queste qualità. Se fosse facile riscrivere la storia di Ethereum in modo da rubare NFT o criptovalute, il sistema crollerebbe.

#### Il processo per coniare il tuo NFT {#minting-nfts}

Quando si conia un NFT, devono accadere alcune cose:

- Deve essere confermato come un asset sulla blockchain.
- Il saldo del conto del proprietario deve essere aggiornato per includere tale asset. In questo modo sarà successivamente possibile scambiarlo o "possederlo" in modo verificabile.
- Le transazioni che confermano quanto sopra devono essere aggiunte ad un blocco e "immortalate" nella catena.
- Il blocco deve essere confermato da tutti nella rete come "corretto". Questo consenso elimina la necessità di intermediari, in quanto la rete accetta che il NFT esiste e appartiene a te. Inoltre, essendo sulla catena, può essere verificato da chiunque. Questo è uno dei modi con cui Ethereum aiuta i creatori di NFT a massimizzare i guadagni.

Tutti questi compiti sono svolti dai miner, che provvedono a informare il resto della rete del tuo NFT e di chi lo possiede. Ciò significa che il mining deve essere sufficientemente difficile, altrimenti chiunque potrebbe affermare di possedere il NFT che hai appena coniato e trasferire la proprietà in modo fraudolento. Esistono molti incentivi per garantire che i miner agiscano con onestà.

[Maggiori informazioni sul mining](/developers/docs/consensus-mechanisms/pow/)

#### Proteggere il tuo NFT con il mining {#securing-nfts}

La difficoltà del mining deriva dal fatto che ci vuole tanta potenza di calcolo per creare nuovi blocchi nella catena. È importante sottolineare che i blocchi vengono creati in modo coerente, non solo quando sono necessari. Vengono creati ogni 12 secondi circa.

Ciò è importante per rendere Ethereum a prova di manomissione, una delle qualità che rende possibile gli NFT. Maggiore è il numero di blocchi, più sicura è la catena. Se il tuo NFT è stato creato nel blocco #600 e un hacker dovesse provare a rubare il tuo NFT modificando i suoi dati, l'impronta digitale di tutti i blocchi successivi cambierebbe. Chiunque esegua il software Ethereum sarebbe quindi immediatamente in grado di capire ed evitare che accada.

Questo significa però che occorre usare costantemente della potenza di calcolo. Significa anche che un blocco contenente 0 transazioni di NFT avrà comunque grossomodo la stessa impronta di carbonio, in quanto verrà consumata potenza di calcolo per crearlo. I blocchi saranno riempiti da altre transazioni non basate su NFT.

#### In questo momento le blockchain sono ad alta intensità energetica {#blockchains-intensive}

Ebbene sì, la creazione di blocchi mediante il mining è associata a un'impronta di carbonio (e questo è un problema anche per catene come Bitcoin), ma non è direttamente colpa degli NFT.

Molte attività connesse al mining utilizzano fonti energetiche rinnovabili o energia inutilizzata in luoghi remoti. Ricordiamo inoltre che i settori che gli NFT e le criptovalute stanno rivoluzionando hanno anch'essi enormi impronte di carbonio. Ma solo perché i settori esistenti sono poco virtuosi, non significa che non dovremmo sforzarci di fare meglio.

Infatti lo facciamo. Ethereum sta evolvendo per rendere l'utilizzo di Ethereum (e di riflesso gli NFT) più efficiente sotto il profilo energetico. Questo è sempre stato il piano, fin dall'inizio.

Non siamo qui per difendere l'impronta ambientale del mining, ma vogliamo spiegare in che modo le cose stanno cambiando per il meglio.

### Un futuro più verde... {#a-greener-future}

Da quando Ethereum è in circolazione, il consumo energetico del mining è stato un'enorme area di interesse per sviluppatori e ricercatori. E la visione è sempre stata quella di sostituirlo il prima possibile. [Maggiori informazioni sulla visione di Ethereum](/upgrades/vision/)

Questa visione sta prendendo forma in questo momento.

#### Un Ethereum più verde {#greener-ethereum}

Ethereum sta attualmente attraversando una serie di aggiornamenti che sostituiranno il mining con lo [staking](/staking/). Questo processo rimuoverà la potenza di calcolo come meccanismo di sicurezza e ridurrà l'impronta di carbonio di Ethereum di circa il 99,95%<sup>[^1]</sup>. In questo mondo, gli staker impegnano fondi anziché potenza di calcolo per proteggere la rete.

Il costo energetico di Ethereum diventerà il costo di funzionamento di un computer domestico moltiplicato per il numero di nodi nella rete. Se ci sono 10.000 nodi nella rete e il costo connesso al funzionamento di un computer domestico è di circa 525kWh all'anno, si arriva a 5.250.000kWh<sup>[^1]</sup> all'anno per l'intera rete.

Possiamo usare questo dato per confrontare il futuro di Ethereum con un servizio globale come Visa. 100.000 transazioni Visa utilizzano 149kWh di energia<sup>[^2]</sup>. In Ethereum con proof-of-stake, quello stesso numero di transazioni costerebbe 17.4 kWh d'energia, pari a circa l'11% dell'energia totale<sup>[^3]</sup>. Questo senza considerare le molte ottimizzazioni a cui si sta lavorando in parallelo al livello del consenso e le shard chain, come i [rollup](/glossary/#rollups). Si potrebbe arrivare addirittura a 0,1666666667kWh di energia per 100.000 transazioni.

È importante sottolineare che ciò migliora l'efficienza energetica preservando la decentralizzazione e la sicurezza di Ethereum. È possibile che molte altre blockchain esistenti usino già una qualche forma di staking, ma sono garantite da pochi staker selezionati, non dalle migliaia che avrà Ethereum. Maggiore è la decentralizzazione, più sicuro è il sistema.

[Maggiori informazioni sulle stime energetiche](#footnotes-and-sources)

_Abbiamo fornito il confronto di base con Visa, ossia con un nome familiare, per farti comprendere il consumo energetico di Ethereum proof-of-stake. Tuttavia, nella pratica non è proprio corretto confrontare in base al numero di transazioni. La produzione di energia di Ethereum è basata sul tempo. Se Ethereum facesse più o meno le stesse transazioni ogni minuto, la produzione di energia rimarrebbe la stessa._

_È anche importante ricordare che Ethereum non fa solo transazioni finanziarie: è una piattaforma per applicazioni, quindi sarebbe più equo fare un confronto con diverse aziende/diversi settori tra cui Visa, AWS ed altre ancora!_

#### Tempistiche {#timelines}

Il processo è già iniziato. [La Beacon Chain](/upgrades/beacon-chain/), il primo aggiornamento, è stato lanciato a dicembre 2020. Esso fornisce le basi per lo staking consentendo agli staker di unirsi al sistema. Il passo successivo relativo all'efficienza energetica è quello di fondere l'attuale catena, quella protetta dai miner, nella beacon chain, in cui il mining non è necessario. Le tempistiche non possono essere precise in questa fase, ma si stima che ciò accadrà a un certo punto nel corso del 2022. Questo processo è noto come La Fusione (in precedenza “docking”). [Maggiori informazioni sulla fusione](/upgrades/merge/).

<ButtonLink to="/upgrades/">
  Maggiori informazioni sugli aggiornamenti di Ethereum
</ButtonLink>

## Costruire con i NFT {#build-with-nfts}

La maggior parte degli NFT è costruita utilizzando uno standard coerente, noto come [ERC-721](/developers/docs/standards/tokens/erc-721/). Tuttavia, esistono altri standard che potrebbero interessarti. Lo standard [ERC-1155](https://blog.enjincoin.io/erc-1155-the-crypto-item-standard-ac9cf1c5a226) ammette i token semi-fungibili, particolarmente utili nel campo del gioco. Più di recente, è stato proposto l'[EIP-2309](https://eips.ethereum.org/EIPS/eip-2309) per rendere notevolmente più efficiente la coniazione degli NFT. Questo standard permette di coniare tutti gli NTF che vuoi in un'unica transazione!

## Lettura consigliate {#further-reading}

- [Crypto art data](https://cryptoart.io/data) – Richard Chen, aggiornato automaticamente
- [OpenSea: the NFT Bible](https://opensea.io/blog/guides/non-fungible-tokens/) – _Devin Fizner, 10 Gennaio 2020_
- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, Gennaio 2020_
- [Everything you need to know about the metaverse](https://foundation.app/blog/enter-the-metaverse) – _Foundation team, foundation.app_
- [No, CryptoArtists Aren’t Harming the Planet](https://medium.com/superrare/no-cryptoartists-arent-harming-the-planet-43182f72fc61)
- [A country's worth of power, no more](https://blog.ethereum.org/2021/05/18/country-power-no-more/) – _Carl Beekhuizen, 18 maggio 2021_

<Divider />

### Note e fonti {#footnotes-and-sources}

Qui spieghiamo come siamo arrivati alle stime energetiche riportate sopra. Le stime si applicano alla rete nel suo insieme e non sono riservate solo al processo di creazione, acquisto o vendita di NFT.

#### 1. Riduzione del consumo energetico del 99,95% rispetto al mining {#fn-1}

La riduzione del 99,95% del consumo di energia grazie al passaggio da un sistema protetto mediante il mining a un sistema protetto con lo staking è calcolata utilizzando le seguenti fonti di dati:

- 44,49 TWh di energia elettrica annualizzata viene consumata dal mining di Ethereum - [Digiconomist](https://digiconomist.net/ethereum-energy-consumption)

- Un computer fisso medio, ovvero tutto ciò che serve per eseguire il Proof of Stake, consuma 0,06kWh di energia all'ora – [Grafico sul consumo energetico della Silicon Valley](https://www.siliconvalleypower.com/residents/save-energy/appliance-energy-use-chart) (Alcune stime sono leggermente superiori, a 0,15kWh)

Al momento della redazione, sono presenti 140.592 validatori da 16.405 indirizzi unici. Di questi, si presume che 87.897 validatori stiano effettuando lo staking da casa.

Si ipotizza che la persona media che effettua lo staking da casa utilizzi un personal computer fisso da 100 watt per eseguire una media di 5,4 client di convalida.

Gli 87.897 validatori che operano da casa equivalgono a 16.300 utenti che consumano ~1,64 megawatt di energia.

Gli altri validatori sono gestiti da operatori di custodia, quali scambi e servizi di staking. Si può presumere che consumino 100w per 5,5 validatori. Si tratta di una sovrastima generale, con margine di sicurezza.

In totale, Ethereum con il proof-of-stake consuma quindi qualcosa come 2,62 megawatt, circa lo stesso di una piccola città americana.

Si tratta di una riduzione di almeno il 99,95% del consumo totale di energia rispetto alla stima effettuata da Digiconomist di 44,94 TWh all'anno attualmente consumati dai miner di Ethereum.

#### 2. Consumo energetico di Visa {#fn-2}

Il costo di 100.000 transazioni Visa è di 149 kwH - [Consumo energetico medio della rete Bitcoin per transazione rispetto alla rete VISA al 2020, Statista](https://www.statista.com/statistics/881541/bitcoin-energy-consumption-transaction-comparison-visa/)

A settembre 2020 hanno elaborato 140.839.000.000 transazioni – [Report finanziario di Visa nel Q4 2020](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. Consumo energetico per 100.000 transazioni su una rete di proof-of-stake frammentata {#fn-3}

Si stima che gli aggiornamenti di scalabilità consentiranno alla rete di elaborare tra le 25.000 e le 100.000 transazioni al secondo, con [100.000 come massimo teorico al momento](https://ethereum-magicians.org/t/a-rollup-centric-ethereum-roadmap/4698).

[Vitalik Buterin sulle transazioni per secondo potenziali con lo sharding](https://twitter.com/VitalikButerin/status/1312905884549300224)

Come minimo, lo sharding consentirà 64 volte la quantità di transazioni di oggi, che si attesta a circa 15 transazioni. È la quantità di shard chain (dati e capacità supplementari) che vengono introdotte. [Maggiori informazioni sulle shard chain](/upgrades/sharding/)

Ciò significa che possiamo stimare quanto tempo ci vorrà per elaborare 100.000 transazioni in modo da poterlo confrontare con l'esempio di Visa sopra riportato.

- `15 * 64 = 960` transazioni al secondo.
- `100.000 / 960 = 104,2` secondi per elaborare 100.000 transazioni.

In 104,2 secondi, la rete Ethereum utilizzerà la seguente quantità di energia:

`1,44kWh di uso giornaliero * 10.000 nodi di rete = 14.400kWh` al giorno.

Ci sono 86.400 secondi in un giorno, quindi `14.400 / 86.400 = 0,1666666667kWh` al secondo.

Se moltiplichiamo ciò per la quantità di tempo impiegata per elaborare 100.000 transazioni: `0.1666666667 * 104.2 = 17.3666666701 kWh`.

Ciò equivale all'**11,6554809866%** dell'energia consumata dalla stessa quantità di transazioni con Visa.

E ricorda, questo si basa sulla quantità minima di transazioni che Ethereum potrà gestire al secondo. Se Ethereum raggiunge il suo potenziale di 100.000 transazioni al secondo, 100.000 transazioni consumerebbero 0,1666666667 kWh.

In altre parole, se Visa gestisse 140.839.000.000 di transazioni a un costo di 149 kWh per 100.000 transazioni, consumerebbe 209.850.110 kWh di energia all'anno.

Ethereum in un anno consuma 5.256.000 kWh. Con un potenziale di 788.940.000.000 - 3.153.600.000.000 transazioni elaborate in quel periodo.

<InfoBanner emoji=":evergreen_tree:">
  Se pensi che questi dati siano errati o possano essere resi più accurati, ti invitiamo ad aprire una segnalazione o un PR. Queste sono stime del team di ethereum.org effettuate usando informazioni pubblicamente accessibili e il design pianificato di Ethereum. Esse non costituiscono una promessa ufficiale dell'Ethereum Foundation.
</InfoBanner>
