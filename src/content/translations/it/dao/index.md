---
title: Organizzazioni autonome decentralizzate (DAO)
description: Una panoramica dei DAO su Ethereum
lang: it
template: use-cases
emoji: ":handshake:"
sidebarDepth: 2
image: ../../../../assets/use-cases/dao-2.png
alt: Rappresentazione di una votazione DAO su proposta.
summaryPoint1: Comunità di proprietà dei membri senza leadership centralizzata.
summaryPoint2: Un modo sicuro per collaborare con sconosciuti su Internet.
summaryPoint3: Un luogo sicuro per impegnare fondi in una causa specifica.
---

## Cosa sono le DAO? {#what-are-daos}

Le DAO sono un modo efficace e sicuro per lavorare con persone che hanno la stessa visione in tutto il mondo.

Pensate a loro come a società native di internet, di proprietà e gestite collettivamente dai membri. Contengono al loro interno un patrimonio a cui nessuno ha l'autorità di accedere senza l'approvazione del gruppo. Le decisioni sono regolate da proposte e votazioni per far sì che tutti nell'organizzazione abbiano voce in capitolo.

Non ci sono CEO che possano autorizzare le spese in base ai propri capricci e non ci sono possibilità che un CFO manipoli i registri. Tutto è trasparente e visibile e le regole relative alle spese sono integrate nella DAO tramite il suo codice.

## Perché abbiamo bisogno delle DAO? {#why-dao}

Per avviare un'organizzazione con altre persone quando sono in ballo finanziamenti e denaro occorre riporre molta fiducia nei propri compagni di avventura. Ma è difficile fidarsi di qualcuno con cui hai interagito solo tramite Internet. Con le DAO non occorre fidarsi di nessun altro nel gruppo, bensì solamente del codice DAO, che è al 100% trasparente e verificabile da chiunque.

Ciò apre molte opportunità di cooperazione e coordinamento a livello globale.

### Un confronto {#dao-comparison}

| DAO                                                                                                                         | Organizzazione tradizionale                                                                                                   |
| --------------------------------------------------------------------------------------------------------------------------- | ----------------------------------------------------------------------------------------------------------------------------- |
| Di solito orizzontale e completamente democratizzata.                                                                       | Di solito gerarchica.                                                                                                         |
| Votazione richiesta dai membri per l'implementazione di eventuali modifiche.                                                | A seconda della struttura, le modifiche possono essere richieste da una sola parte oppure sottoposte a votazione.             |
| Conteggio dei voti e implementazione automatica del risultato senza intermediari.                                           | Se la votazione è consentita, i voti sono conteggiati internamente e l'esito della votazione deve essere gestito manualmente. |
| I servizi offerti vengono gestiti automaticamente in modo decentralizzato (ad esempio distribuzione di fondi filantropici). | Richiede manipolazione umana o automazione controllata centralmente, suscettibile di manipolazione.                           |
| Tutte le attività sono trasparenti e completamente pubbliche.                                                               | L'attività è tipicamente privata e limitata al pubblico.                                                                      |

### Esempi di DAO {#dao-examples}

Per aiutarti a comprendere meglio, ecco alcuni esempi di come potresti utilizzare una DAO:

- Beneficenza – puoi accettare soci e donazioni da chiunque nel mondo e il gruppo può decidere come spendere le donazioni.
- Rete di freelancer – è possibile creare una rete di professionisti che mettono in comune i loro fondi per uffici e abbonamenti software.
- Iniziative e sovvenzioni – potresti creare un fondo di rischio che riunisce capitale di investimento e vota sulle iniziative da finanziare. Il denaro rimborsato potrebbe essere successivamente ridistribuito tra i membri del DAO.

## Aderire a una DAO {#dao-membership}

Ci sono diversi modelli per l'adesione a una DAO. L'adesione può determinare come funziona il voto e altri aspetti chiave della DAO.

### Adesione basata su token {#token-based-membership}

In genere è completamente senza permessi, a seconda del token utilizzato. Questi token di governance possono essere per lo più scambiati senza permessi su uno scambio decentralizzato. Altri devono essere guadagnati fornendo liquidità o altri tipi di "proof of work". In entrambi i casi, la semplice detenzione del token garantisce l'accesso al voto.

_Di solito usato per governare ampi protocolli decentralizzati e/o i token stessi._

#### Un celebre esempio {#token-example}

[MakerDAO](https://makerdao.com) – Il token MKR di MakerDAO è ampiamente disponibile su scambi decentralizzati. Quindi chiunque può comprare potere di voto sul futuro del protocollo Maker.

### Adesione basata su azioni {#share-based-membership}

I DAO basati su azioni sono maggiormente soggetti a permessi, ma comunque abbastanza aperti. Tutti i potenziali membri possono presentare una proposta di adesione al DAO, di solito offrendo un tributo di qualche valore sotto forma di token o di lavoro. Le azioni rappresentano il potere di voto diretto e di proprietà. I membri possono uscire in qualsiasi momento con la loro quota proporzionale del patrimonio.

_In genere usato per organizzazioni più fitte e incentrate sul fattore umano, come enti di beneficenza, collettivi di lavoratori e club di investimento. Può anche governare protocolli e token._

#### Un celebre esempio {#share-example}

[MolochDAO](http://molochdao.com/) – MolochDAO si concentra sul finanziamento di progetti Ethereum. Richiede una proposta di adesione in modo che il gruppo possa valutare se il richiedente ha la competenza e il capitale necessari per formulare giudizi informati sui potenziali contributori. Non si può semplicemente acquistare l'accesso al DAO sul mercato.

### Appartenenza basata sulla reputazione {#reputation-based-membership}

La reputazione rappresenta la prova di partecipazione e concede potere di voto nella DAO. A differenza dell'appartenenza basata sui token o le quote, le DAO basate sulla reputazione non trasferiscono la proprietà ai contributori. La reputazione non può esser comprata, trasferita o delegata; i membri della DAO devono ottenere la reputazione tramite la partecipazione. Il voto su catena è privo di permessi e i potenziali membri possono inviare liberamente proposte per unirsi alla DAO e richiedere di ricevere reputazione e token come ricompensa in cambio dei loro contributi.

_Tipicamente usati per lo sviluppo e la governance decentralizzati di protocolli e dapp, ma anche ben adatti a una diversa serie di organizzazioni, quali beneficienze, collettivi di lavoratori, club d'investimento, etc._

#### Un celebre esempio {#reputation-example}

[DXdao](https://DXdao.eth.link) – DXdao è un collettivo sovrano globale che dal 2019 crea e amministra protocolli e applicazioni decentralizzati. Sfrutta la governance basata sulla reputazione e il consenso olografico per coordinare e gestire i fondi, e questo significa che nessuno può comprarsi il potere per influenzare il futuro.

## Come funziona la DAO? {#how-daos-work}

La colonna portante di una DAO è il suo smart contract. Il contratto definisce le regole dell'organizzazione e detiene il patrimonio del gruppo. Una volta che il contratto è attivo su Ethereum, nessuno può modificare le regole se non tramite voto. Nessuno può fare qualcosa che non è previsto dalle regole e dalla logica del codice. E dal momento che il patrimonio è definito anche dallo smart contract, nessuno può spendere il denaro senza l'approvazione del gruppo. Questo significa che le DAO non hanno bisogno di un'autorità centrale. Al contrario, il gruppo prende decisioni collettivamente e i pagamenti sono autorizzati automaticamente quando i voti passano.

Questo è possibile perché gli smart contract, una volta che sono attivi su Ethereum, sono a prova di manomissione. Non è possibile modificare il codice (le regole della DAO) senza che gli altri lo notino, perché tutto è pubblico.

<DocLink to="/smart-contracts/">
  Maggiori informazioni sugli Smart Contract
</DocLink>

## Ethereum e DAO {#ethereum-and-daos}

Ethereum è la base perfetta per le DAO per una serie di motivi:

- Il consenso di Ethereum è sufficientemente distribuito e affermato affinché le organizzazioni possano fidarsi della rete.
- Il codice dello smart contract non può essere modificato una volta attivato, nemmeno dai suoi proprietari. Ciò permette alla DAO di funzionare secondo le regole con cui è stata programmata.
- Gli smart contract possono inviare/ricevere fondi. In caso contrario occorrerebbe un intermediario fidato per gestire i fondi del gruppo.
- La community di Ethereum si è dimostrata più collaborativa che competitiva, consentendo l'emergere rapido di migliori pratiche e sistemi di supporto.

## Partecipa a / Lancia una DAO {#join-start-a-dao}

### Partecipa a una DAO {#join-a-dao}

- [Community di Ethereum](/community/get-involved/#decentralized-autonomous-organizations-daos)
- [Lista delle DAO di DAOHaus](https://app.daohaus.club/explore)

### Lancia una DAO {#start-a-dao}

- [Evoca una DAO con DAOHaus](https://app.daohaus.club/summon)
- [Crea una DAO alimentata da Aragon](https://aragon.org/product)
- [Avvia una colonia](https://colony.io/)
- [Crea una DAO con il consenso olografico di DAOstack](https://alchemy.daostack.io/daos/create)

## Lettura consigliate {#further-reading}

### Articoli sulla DAO {#dao-articles}

- [Che cos'è una DAO?](https://aragon.org/dao) – [Aragon](https://aragon.org/)
- [House of DAOs](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Che cos'è una DAO e a cosa serve?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Come avviare una comunità digitale basata su DAO](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [Cos'è una DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)
- [Cos'è il Consenso Olografico?](https://medium.com/daostack/holographic-consensus-part-1-116a73ba1e1c) - [DAOstack](https://daostack.io/)

### Video {#videos}

- [Che cos'è una DAO nel mondo delle criptovalute?](https://youtu.be/KHm0uUPqmVE)
