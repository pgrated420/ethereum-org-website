---
title: अपूरणीय टोकन (NFT)
description: एथेरियम पर NFT का अवलोकन
lang: hi
template: use-cases
emoji: ":frame_with_picture:"
sidebar: true
sidebarDepth: 2
image: ../../../../assets/infrastructure_transparent.png
alt: होलोग्राम के माध्यम से एक Eth लोगो प्रदर्शित किया जा रहा है।
summaryPoint1: किसी भी अनूठी वस्तु को एथेरियम-आधारित सम्पत्ति के रूप में प्रस्तुत करने का एक तरीका।
summaryPoint2: कंटेंट निर्माताओं को NFT पहले से कहीं ज़्यादा मज़बूत कर रहे हैं।
summaryPoint3: एथेरियम ब्लॉकचेन पर स्मार्ट अनुबंध द्वारा संचालित।
---

वर्तमान में NFT डिजिटल कला और संग्रहणीय वस्तुओं की दुनिया में जबर्दस्त परिवर्तन ला रही हैं। नई क्रिप्टो-ऑडियंस में भारी बिक्री के कारण डिजिटल कलाकर अपने जीवन में बदलाव देख रहे हैं। और मशहूर हस्तियाँ भी इसे अपने प्रशंसकों से जुड़ने के एक नए अवसर की तरह देख रहे हैं। लेकिन डिजिटल कला NFT को उपयोग करने के कई तरीकों में से केवल एक है। वास्तव में इसका उपयोग किसी भी विशिष्ट संपति के स्वामित्व का प्रतिनिधित्व करने के लिए किया जा सकता है, जैसे डिजिटल या भौतिक क्षेत्र की किसी वस्तु का स्वामित्व विलेख।

अगर एंडी वारहोल का जन्म 90 के दशक के अंत में हुआ होता तो वे शायद कैम्पबेल सूप को NFT के रूप में खनन करते। यह केवल समय की बात है इससे पहले कि कान्ये यीज्यस को एथेरियम पर चलाएं। और एक दिन आपकी कार का मालिक होना एक NFT से साबित हो सकता है।

## NFT क्या है? {#what-are-nfts}

NFT टोकन हैं जिनका उपयोग हम अनूठी वस्तुओं के स्वामित्व का प्रतिनिधित्व करने के लिए कर सकते हैं। वे हमें कला, संग्रहणीय वस्तुएँ, यहाँ तक कि अचल संपत्ति जैसी चीजों को टोकन में परिवर्तित करने देते हैं। इनका एक समय पर सिर्फ़ एक ही आधिकारिक मालिक हो सकता है और ये एथेरियम ब्लॉकचेन द्वारा संरक्षित हैं – अर्थात् कोई भी स्वामित्व के अभिलेख को बदल नहीं सकता और ना ही कॉपी/पेस्ट करके किसी नई NFT को अस्तित्व में ला सकता है।

NFT का मतलब अपूरणीय टोकन। अपूरणीय एक आर्थिक शब्द है जिसका उपयोग आप अपने फर्नीचर, गीत फ़ाइल या अपने कंप्यूटर जैसी चीजों का वर्णन करने के लिए कर सकते हैं। ये चीजें अन्य वस्तुओं के लिए विनिमेय नहीं हैं क्योंकि उनके पास अनूठे गुण हैं।

वहीं दूसरी ओर, पूरणीय वस्तुओं का आदान-प्रदान किया जा सकता है, क्योंकि उनकी क़ीमत से उन्हें आंका जाता है ना कि उनके अनूठे गुणों से। उदाहरण के लिए, ETH या डॉलर पूरणीय है क्योंकि 1 ETH / $1 USD दूसरे 1 ETH / $1 USD के लिए विनिमय योग्य है।

<YouTube id="Xdkkux6OxfM" />

## संपत्तियों का इंटरनेट {#internet-of-assets}

NFT और एथेरियम आज इंटरनेट में मौजूद कुछ समस्याओं का समाधान करते हैं। जैसे-जैसे सब डिजिटल होता जा रहा है, हमें ज़रूरत है कि हम भौतिक वस्तुओं के गुणों जैसे कि कमी, विशिष्टता और स्वामित्व के प्रमाण को डिजिटल वस्तुओं के लिए हुबहू दोहरायें। यह कहने की ज़रूरत नहीं है कि डिजिटल वस्तुएँ अक्सर केवल उनके उत्पाद के संदर्भ मे काम करती हैं। उदाहरण के लिए आप अपने द्वारा खरीदी गई iTunes mp3 को फिर से नहीं बेच सकते हैं, या आप एक कंपनी के लॉयल्टी पॉइंटस को दूसरे प्लेटफ़ॉर्म क्रेडिट के लिए एक्सचेंज नहीं कर सकते हैं, भले उसके लिए बाजार हो।

आज हम में से अधिकांश लोग जिस इंटरनेट का उपयोग करते हैं, उसकी तुलना में NFT का इंटरनेट इस प्रकार है...

### एक तुलना {#nft-comparison}

| एक NFT इंटरनेट                                                                                                                                                                                                                                | इंटरनेट आज                                                                                                                                                                           |
| --------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------ |
| NFT डिजिटल रूप से अनूठे हैं, कोई भी दो NFT समान नहीं हैं।                                                                                                                                                                                     | .mp3 या .jpg जैसी फ़ाइल्स की कॉपी उनकी मूल या ओरिजनल के समान ही होती हैं।                                                                                                            |
| प्रत्येक NFT का एक स्वामी होना आवश्यक है, और यह स्वामित्व सार्वजनिक रिकॉर्ड में मौजूद है जिसे कोई भी आसानी से सत्यापित कर सकता है।                                                                                                            | डिजिटल वस्तुओं के स्वामित्व रिकॉर्ड संस्थानों द्वारा नियंत्रित सर्वर पर संग्रहित किए जाते हैं, इसलिए – आपको उनकी बात पर विश्वास करना पड़ता है।                                       |
| NFT एथेरियम का उपयोग करके निर्मित किसी भी चीज़ के साथ संगत हैं। किसी कार्यक्रम की NFT टिकट को किसी भी एथेरियम मार्केटप्लेस में पूरी तरह से अलग किसी NFT के बदले बेचा या ख़रीदा जा सकता है। आप टिकट के लिए कला के नमूने को ट्रे़ड कर सकते हैं! | डिजिटल आइटम वाली कंपनियों के लिये अपना बुनियादी ढांचा खुद बनाना आवश्यक है। उदाहरण के लिए एक ऐप जो इवेंट्स के लिए डिजिटल टिकट जारी करता है, उसे अपना खुद का टिकट एक्सचेंज बनाना होगा। |
| कंटेंट निर्माता कहीं भी अपना काम बेच सकते हैं और वैश्विक बाजार तक पहुंच सकते हैं।                                                                                                                                                             | निर्माता उनके द्वारा उपयोग किए जाने वाले प्लेटफ़ॉर्म के बुनियादी ढांचे और वितरण पर निर्भर करते हैं। ये अक्सर उपयोग की शर्तों और भौगोलिक प्रतिबंधों के अधीन होते हैं।                 |
| निर्माता अपने स्वयं के काम पर अपना स्वामित्व अधिकार बरकरार रख सकते हैं और सीधे पुनर्विक्रय रॉयल्टी का दावा कर सकते हैं।                                                                                                                       | प्लेटफ़ॉर्म, जैसे संगीत स्ट्रीमिंग सेवाएं, बिक्री से होने वाले अधिकांश लाभ को अपने पास रखते हैं।                                                                                     |
| वस्तुओं का आश्चर्यजनक तरीके से उपयोग किया जा सकता है। उदाहरण के लिए, आप विकेन्द्रीकृत ऋण में डिजिटल कलाकृति को संपार्श्विक के रूप में उपयोग कर सकते हैं।                                                                                      |                                                                                                                                                                                      |

### NFT के उदाहरण {#nft-examples}

NFT दुनिया अपेक्षाकृत नई है। सैद्धांतिक रूप में, NFT के लिए दायरा वह सब कुछ है जो अनूठा है और जिसे साबित करने वाले स्वामित्व की आवश्यकता है। यहाँ NFT के कुछ उदाहरण दिए गए हैं जो आज मौजुद हैं, इनसे आपको समझने में मदद मिलेगी:

- [एक अनूठी डिजिटल कलाकृति](https://foundation.app/artworks)
- [सीमित फैशन लाइन में एक अनूठा स्नीकर](https://www.metagrail.co/auctions/91cf83fb-3477-4155-aae8-6dcb9b853397)
- [एक इन-गेम आइटम](https://market.decentraland.org/)
- [एक निबंध](https://zora.co/0x517bab7661C315C63C6465EEd1b4248e6f7FE183/145)
- [एक डिजिटल संग्रहणीय वस्तुएं](https://www.larvalabs.com/cryptopunks/details/1)
- [एक डोमेन नाम](https://app.ens.domains/name/ethereum.eth)
- [एक टिकट जो आपको किसी ईवेंट या कूपन तक पहुंच प्रदान करता है](https://www.yellowheart.io/)
- [वास्तविक दुनिया का सामान खरीदें](https://www.tangible.store/)
- [भिन्नात्मक अचल संपत्ति](https://realt.co/)
- [उपाधि प्रमाण पत्र](https://www.degreecert.com/)
- [NFT के माध्यम से संगीत रॉयल्टी](https://opulous.org/)
- [कमाने के लिए ले जाएं](https://yeticoineth.com/about.html)
- [डिजिटल पहचान](https://photochromic.io/)

### ethereum.org के उदाहरण {#ethereum-org-examples}

हम अपने योगदानकर्ताओं को वापस देने के लिए NFT का उपयोग करते हैं और हमारे पास अपना स्वयं का NFT डोमेन नाम भी है।

#### POAP (उपस्थिति का प्रमाण प्रोटोकॉल) {#poaps}

यदि आप ethereum.org में योगदान करते हैं, तो आप POAP NFT का दावा कर सकते हैं। ये संग्रहणीय वस्तुएं हैं जो यह साबित करती हैं कि आपने किसी कार्यक्रम में भाग लिया था। कुछ क्रिप्टो मीटअप ने POAP को अपने इवेंट्स के टिकट के रूप में इस्तेमाल किया है। [योगदान पर अधिक](/contributing/#poap)।

![ethereum.org POAP](./poap.png)

#### ethereum.eth {#ethereum-dot-eth}

इस वेबसाइट का एक वैकल्पिक कार्यक्षेत्र नाम है जो NFT द्वारा संचालित है, **ethereum.eth**। हमारा `.org` पता एक डोमेन नाम प्रणाली (DNS) प्रदाता द्वारा केन्द्रीय रूप से प्रबंधित किया जाता है जबकि ethereum`.eth` एथेरियम नाम सेवा (ENS) के माध्यम से एथेरियम पर पंजीकृत है। और इसका स्वामित्व और प्रबंधन हमारे द्वारा किया जाता है। [हमारे ENS रिकॉर्ड की जाँच करें](https://app.ens.domains/name/ethereum.eth)

[ENS पर अधिक जानकारी](https://app.ens.domains)

## NFT कैसे काम करते हैं? {#how-nfts-work}

NFT, ERC-20 टोकन से अलग हैं, जैसे कि DAI या LINK, जिसमें प्रत्येक अलग-अलग टोकन पूरी तरह से अनूठा है और विभाजित करने योग्य नहीं है। NFT डिजिटल डेटा किसी भी अनूठे नमूने के स्वामित्व को असाइन करने या दावा करने की क्षमता देता है, जिसे एथेरियम ब्लॉकचेन को सार्वजनिक लेजर के रूप में उपयोग करके ट्रैक किया जा सकता है। डिजिटल या गैर-डिजिटल संपत्तियों के प्रतिनिधित्व के रूप में डिजिटल वस्तुओं से एक NFT का खनन किया जाता है। उदाहरण के लिए एक NFT इनका प्रतिनिधित्व कर सकता है:

- डिजिटल कला:
  - GIF
  - संग्रहणीय वस्तुएँ
  - संगीत
  - वीडियो
- वास्तविक दुनिया की वस्तुएं:
  - एक कार के लिए डीड
  - वास्तविक दुनिया के कार्यक्रम के लिए टिकट
  - टोकन में बदले चालान
  - कानूनी दस्तावेज़
  - हस्ताक्षर
- रचनात्मक होने के लिए बहुत सारे विकल्प हैं!

एक NFT में एक समय पर केवल एक ही स्वामी हो सकता है। स्वामित्व को अनूठी ID और मेटाडेटा के माध्यम से प्रबंधित किया जाता है, जिसे कोई अन्य टोकन दोहरा नहीं सकता। NFT का खनन स्मार्ट अनुबंधों के माध्यम से किया जाता है जो स्वामित्व असाइन करते हैं और NFT की हस्तांतरणीयता को प्रबंधित करते हैं। जब कोई NFT बनाता या खनन करता है, तो वे स्मार्ट अनुबंधों में संग्रहीत कोड निष्पादित करते है जो विभिन्न मानकों के अनुरूप होते हैं, जैसे की ERC-721। यह जानकारी उस ब्लॉकचेन में जोड़ी जाती है जहाँ NFT का प्रबंधन किया जा रहा है। उच्च स्तर से खनन की प्रक्रिया में निम्नलिखित चरण होते हैं, जिनसे यह गुजरता है:

- एक नया ब्लॉक बनाना
- जानकारी की पुष्टि करना
- ब्लॉकचेन में जानकारी रिकॉर्ड करना

NFT में कुछ विशेष गुण होते हैं:

- खनन किए गए प्रत्येक टोकन में एक विशिष्ट पहचानकर्ता होता है, जो सीधे एक एथेरियम पते से जुड़ा होता है।
- वे अन्य टोकन के साथ 1:1 में सीधे विनिमेय नहीं हैं। उदाहरण के लिए 1 ETH दूसरे ETH के बिल्कुल समान है। NFT के साथ ऐसा नहीं है।
- प्रत्येक टोकन का एक स्वामी होता है और यह जानकारी आसानी से सत्यापित की जा सकती है।
- वे एथेरियम पर रहते हैं और किसी भी एथेरियम-आधारित NFT बाजार में खरीदे और बेचे जा सकते हैं।

दूसरे शब्दों में यदि आप एक NFT के _स्वामी_ हैं:

- आप आसानी से साबित कर सकते हैं कि आप इसके मालिक हैं।
  - अपने आप को एक NFT स्वामी साबित करना यह साबित करने के समान है कि आपके खाते में ETH है।
  - उदाहरण के लिए, मान लें कि आप एक NFT खरीदते हैं और अनूठे टोकन का स्वामित्व आपके सार्वजनिक पते के माध्यम से आपके वॉलेट मे स्थानांतरित कर दिया जाता है।
  - टोकन साबित करता है कि डिजिटल फ़ाइल की आपकी प्रति मूल है।
  - आपकी निजी कुंजी मूल के स्वामित्व का प्रमाण है।
  - सामग्री निर्माता की सार्वजनिक कुंजी उस विशेष डिजिटल आर्टिफैक्ट के लिए प्रमाणिकता के प्रमाण पत्र के रूप में कार्य करती है।
    - निर्माता सार्वजनिक कुंजी अनिवार्य रूप से टोकन इतिहास का स्थायी हिस्सा है। निर्माता की सार्वजनिक कुंजी यह दिखा सकती है कि आपके द्वारा रखा गया टोकन किसी विशेष व्यक्ति द्वारा बनाया गया था, इस प्रकार इसके बाजार मूल्य (नकली के बनाम) में योगदान देता है।
  - यह साबित करने के लिए कि आप पते के पीछे की निजी कुंजी के मालिक हैं, संदेशों पर हस्ताक्षर करके खुद को NFT का मालिक साबित करने के बारे में सोचने का एक और तरीका है।
    - जैसा कि ऊपर उल्लेख किया गया है, आपकी निजी कुंजी मूल के स्वामित्व का प्रमाण है। यह हमें बताता है कि उस पते की पीछे निजी कुंजियाँ NFT को नियंत्रित करती हैं।
    - एक हस्ताक्षरित संदेश का उपयोग इस बात के प्रमाण के रूप में किया जा सकता है कि आप अपनी कुंजियों को बिना किसी को बताए प्रकट करते हैं और इस प्रकार यह साबित करते हैं कि आप NFT के भी मालिक हैं!
- इसमें कोई किसी तरह की हेरा-फेरी नहीं कर सकता है।
- आप इसे बेच सकते हैं और कुछ मामलों में यह मूल निर्माता पुनर्विक्रय रॉयल्टी अर्जित करेगा।
- या, आप इसे हमेशा के लिए रख सकते हैं, यह जानकर चैन से आराम कर सकते हैं कि आपकी संपति एथेरियम पर आपके वॉलेट द्वारा सुरक्षित है।

अगर आप एक NFT _बनाते है_:

- आप आसानी से साबित कर सकते हैं कि आप निर्माता हैं।
- आप कमी का निर्धारण करते हैं।
- आप इसे हर बार बेचे जाने पर रॉयल्टी कमा सकते हैं।
- आप इसे किसी भी NFT मार्केट या पीयर-टू-पीयर पर बेच सकते हैं। आप किसी भी प्लेटफ़ॉर्म पर बंद नहीं हैं और आपको किसी को मध्यस्थ बनाने की आवश्यकता नहीं है।

### कमी {#scarcity}

NFT के निर्माताओं को अपनी संपति की कमी का फैसला करना होता है।

उदाहरण के लिए खेल आयोजन के टिकट पर विचार करें। जिस तरह किसी कार्यक्रम का आयोजक चुन सकता है कि कितने टिकट बेचे जाएं, उसी तरह NFT का निर्माता यह तय कर सकता है कि कितनी प्रतिकृतियां मौजूद हैं। कभी-कभी यह सटीक प्रतिकृतियां होती हैं, जैसे 5000 सामान्य प्रवेश टिकट। कभी-कभी कई ऐसे खनन किए जाते हैं जो बहुत समान होते हैं, लेकिन हर एक थोड़ा अलग होता है, जैसे कि एक नियत सीट वाला टिकट। एक अन्य मामले में, निर्माता एक NFT बनाना चाह सकता है जहाँ केवल एक का विशेष दुर्लभ संग्रहणीय वस्तु के रूप में खनन किया जाता है।

इन मामलों में, प्रत्येक NFT के पास अभी भी एक विशिष्ट पहचानकर्ता होगा (जैसे पारंपरिक "टिकट" पर बारकोड), केवल एक मालिक के साथ। NFT की आशयित कमी मायने रखती है और यह निर्माताओं पर निर्भर होता है। एक निर्माता कमी पैदा करने के लिए प्रत्येक NFT को पूरी तरह से अनूठा बनाने का इरादा रख सकता है या हजारों प्रतिकृतियां तैयार करने के कारण हैं। याद रखें, यह जानकारी पूरी तरह सार्वजनिक है।

### रॉयल्टीस {#royalties}

कुछ NFT बेचे जाने पर स्वचालित रूप से अपने निर्माता को रॉयल्टी का भुगतान कर देंगे। यह अभी भी विकसित हो रही अवधारणा है लेकिन यह सबसे शक्तिशाली में से एक है। [EulerBeats ओरिजिनल्स](https://eulerbeats.com/) के मूल मालिक हर बार NFT की बिक्री पर 8% रॉयल्टी कमाते हैं। और कुछ प्लेटफ़ॉर्म जैसे [Foundation](https://foundation.app) और [Zora](https://zora.co/) उनके कलाकारों के लिए रॉयल्टी का समर्थन करते हैं।

यह पूरी तरह से स्वचालित है इसलिए जब उनका काम एक व्यक्ति से दूसरे व्यक्ति को बेचा जाता है तो निर्माता बस आराम से बैठ सकते हैं और रॉयल्टी अर्जित कर सकते हैं। फ़िलहाल, रॉयल्टी का पता लगाना बेहद मैनुअल है और इसमें सटीकता का अभाव है – बहुत सारे निर्माताओं को वह भुगतान नहीं मिलता जिसके वे हकदार हैं। यदि आपके NFT में रॉयल्टी प्रोग्राम किया गया है, तो आप इसे कभी नहीं चूकेंगे।

## NFT का उपयोग किसके लिए किया जाता है? {#nft-use-cases}

एथेरियम पर NFT के लिए कुछ बेहतर विकसित उपयोग के मामले और विजन के बारे में अधिक जानकारी यहाँ दी गई है।

- [डिजिटल कंटेंट](#nfts-for-creators)
- [गमिंग आइटम्स](#nft-gaming)
- [डोमेन नाम](#nft-domains)
- [भौतिक वस्तुएं](#nft-physical-items)
- [निवेश और संपार्श्विक](#nfts-and-defi)

<Divider />

### निर्माताओं के लिए कमाई बढ़ाना {#nfts-for-creators}

आज NFT का सबसे बडा उपयोग डिजिटल कंटेंट के क्षेत्र में है। ऐसा इसलिए है क्योंकि आज वह उद्योग टूटा हुआ है। कंटेंट निर्माता देखते हैं कि उनके लाभ और कमाई को संभावित रूप से प्लेटफ़ॉर्म द्वारा हड़प लिया जाता है।

सोशल नेटवर्क पर काम प्रकाशित करने वाला एक कलाकर उस प्लेटफ़ॉर्म के लिए पैसा कमाता है जो कलाकारों के फॉलोअर्स को विज्ञापन बेचता है। उन्हें बदले में एक्सपोजर मिलता है लेकिन, एक्सपोजर से बिलों का भुगतान नहीं होता है।

NFT एक नई निर्माता अर्थव्यवस्था को शक्ति प्रदान करता है, जहाँ निर्माता अपने कंटेंट का स्वामित्व उन प्लेटफ़ॉर्म को नहीं सौंपते जिनका उपयोग वे इसे प्रचारित करने के लिए करते हैं। स्वामित्व कंटेंट में ही बनाया जाता है।

जब वे अपना कंटेंट बेचते हैं, तो धन सीधे उनके पास जाता है। यदि नया मालिक NFT को बेचता है, तो मूल निर्माता भी स्वचालित रूप से रॉयल्टी प्राप्त कर सकता है। हर बार इसे बेचे जाने पर इसकी गारंटी दी जाती है, क्योंकि निर्माता का पता टोकन के मेटाडेटा का हिस्सा होता है – मेटाडेटा संशोधित नही किया जा सकता है।

<InfoBanner shouldSpaceBetween emoji=":eyes:">
  <div>एक्सप्लोर करें, खरीदे या अपनी स्वयं की NFT कला/संग्रहणीय वस्तुएं बनाएं...</div>
  <ButtonLink to="/dapps/?category=collectibles">
    NFT कला एक्सप्लोर करें
  </ButtonLink>
</InfoBanner>

#### कॉपी/पेस्ट की समस्या {#nfts-copy-paste}

नायसायेरस आमतौर पर एक NFT कलाकृति को स्क्रीनशॉट करते हुए उनकी एक तस्वीर के साथ अक्सर इस तथ्य को सामने लाते हैं कि NFT "बेजुबान हैं"। "देखो, अब मेरे पास वह छवि मुफ्त में है!" वे आत्मतुष्ट ढंग से कहते हैं।

सही है। लेकिन क्या Picasso के ग्वेर्निका की एक छवि को गूगल करने से आप लाखों डॉलर के कला इतिहास के नए मालिक का गौरव प्राप्त कर सकते हैं?

अंततः असली चीज का मालिक होना उतना ही मूल्यवान है जितना बाजार इसे बनाता है। कंटेंट का एक नमूना जितना अधिक स्क्रीन पर देखा जाता है, साझा किया जाता है और आम तौर पर इसे मिलने वाले से अधिक मूल्य प्राप्त करता है।

सत्यापित रूप से वास्तविक चीज के मालिक होने का मूल्य हमेशा नहीं से अधिक होगा।

<Divider />

### गेमिंग क्षमता को बढ़ावा देना {#nft-gaming}

NFT ने गेम डेवलपर्स से बहुत रुचि देखी है। NFT इन-गेम आइटम, ईंधन इन-गेम अर्थव्यवस्थाओं के लिए स्वामित्व का रिकॉर्ड प्रदान कर सकते हैं और खिलाड़ियों को कई लाभ दे सकते हैं।

बहुत से नियमित गेम्स में आप अपने गेम में उपयोग करने के लिए आइटम खरीद सकते हैं। लेकिन अगर वह आइटम एक NFT था तो जब आप गेम को पूरा कर लेंगे तो आप इसे बेचकर अपने पैसे की वसूली कर सकते हैं। यह वह आइटम अधिक वांछनीय हो जाती है तो आप लाभ भी कमा सकते हैं।

गेम डेवलपर्स के लिए – NFT के जारीकर्ता के रूप में – जब कोई आइटम खुले बाजार में फिर से बेचा जाता है तो वे रॉयल्टी कमा सकते हैं। यह पारस्परिक रूप से अधिक लाभकारी व्यवसाय मॉडल बनाता है जहाँ खिलाड़ी और डेवलपर दोनों द्वितीयक NFT बाजार से कमाते हैं।

इसका यह भी अर्थ है कि यदि किसी गेम का अब डेवलपर्स द्वारा रखरखाव नहीं किया जाता है, तो आपके द्वारा एकत्र किए गए आइटम आपके ही रहेंगे।

अंततः आप जिन आइटम्स के लिए आप इन-गेम मेहनत करते हैं, वे गेम्स को खुद से आगे बढ़ा सकते हैं। यहाँ तक कि अगर किसी गेम का अब रखरखाव नहीं किया जाता है, तो भी आपके आइटम हमेशा आपके नियंत्रण में रहेंगे। इसका मतलब है कि इन-गेम आइटम डिजिटल यादगार बन जाते हैं और गेम के बाहर उनका मूल्य होता है।

डीसेंट्रालैंड, एक वर्चुअल रियलिटी गेम, यहाँ तक कि आपको जमीन के वर्चुअल पार्सल का प्रतिनिधित्व करने वाले NFT खरीदने की सुविधा भी देता है, जिसका आप जिस तरह चाहें उपयोग कर सकते हैं।

<InfoBanner shouldSpaceBetween emoji=":eyes:">
  <div>NFT द्वारा संचालित एथेरियम गेम देखें...</div>
  <ButtonLink to="/dapps/?category=gaming">
    NFT गेम्स एक्सप्लोर करें
  </ButtonLink>
</InfoBanner>

<Divider />

### एथेरियम पतों को और याद रखने योग्य बनाना {#nft-domains}

एथेरियम नाम सेवा आपके एथेरियम पते को याद रखने में आसान नाम जैसे कि `mywallet.eth` प्रदान करने के लिए NFT का उपयोग करती है। इसका मतलब है कि आप किसी को भी `0x123456789.....` के बजाय `mywallet.eth` के माध्यम से आपको ETH भेजने के लिए कह सकते हैं।

यह एक वेबसाइट डोमेन नाम के समान काम करता है जो एक IP पते को और अधिक यादगार बनाता है। और डोमेन की तरह, ENS नामों का भी महत्व होता है, जो आम तौर पर लंबाई और प्रासंगिकता पर आधारित होता है। ENS के साथ आपको स्वामित्व के हस्तांतरण की सुविधा के लिए डोमेन रजिस्ट्री की आवश्यकता नहीं है। इसके बजाय, आप अपने ENS नामों को NFT मार्केटप्लेस पर ट्रेड कर सकते हैं।

आपका ENS नाम यह कर सकता है:

- क्रिप्टोकरेंसी और अन्य NFT प्राप्त करें।
- किसी विकेन्द्रीकृत वेबसाइट की ओर इंगित करें जैसे कि [ethereum.eth](https://ethereum.eth.link)। [अपनी वेबसाइट के विकेंद्रीकरण पर अधिक जानकारी](https://docs.ipfs.io/how-to/websites-on-ipfs/link-a-domain/#domain-name-service-dns)
- ईमेल पतों और Twitter हैंड्ल प्रोफ़ाइल जानकारी सहित किसी भी विवेकाधीन जानकारी को स्टोर करें।

<Divider />

### भौतिक वस्तुएं {#nft-physical-items}

भौतिक वस्तुओं का टोकन अभी तक उनके डिजिटल समकक्षों के रूप में विकसित नहीं हुआ है। लेकिन अचल संपति, एक तरह के फैशन आइटम आदि को टोकन में बदलने की खोज करने वाली बहुत सारी परियोजनाएं हैं।

चूंकि NFT अनिवार्य रूप से विलेख हैं, एक दिन आप ETH का उपयोग करके कार या घर खरीद सकते हैं और बदले में NFT के रूप में विलेख प्राप्त कर सकते हैं (उसी लेनदेन में)। जैसे-जैसे चीजें हाई-टेक होती जा रही हैं, ऐसी दुनिया की कल्पना करना मुश्किल नहीं है जहाँ आपका एथेरियम वॉलेट आपकी कार या घर की कुंजी बन जाता है – स्वामित्व के क्रिप्टोग्राफिक सबूत द्वारा आपका दरवाजा अनलॉक किया जा रहा है।

एथेरियम पर प्रदर्शित करने योग्य कारों और संपति जैसी मूल्यवान संपतियों के साथ, आप विकेन्द्रीकृत ऋणों में संपार्श्विक रूप में NFT का उपयोग कर सकते हैं। यह विशेष रूप से सहायक है यदि आप नकद या क्रिप्टो-समृद्ध नहीं है, लेकिन मूल्य की भौतिक वस्तुओं के मालिक हैं। [DeFi पर अधिक जानकारी](/defi/)

<Divider />

### NFT और DeFi {#nfts-and-defi}

NFT दुनिया और [विकेंद्रीकृत वित्त (DeFi)](/defi/) दुनिया एक साथ कई दिलचस्प क्षेत्रों में काम करना शुरू कर रही है।

#### NFT- समर्थित ऋण {#nft-backed-loans}

ऐसे DeFi एप्लिकेशन हैं जो आपको संपार्श्विक का उपयोग करके पैसे उधार लेने देते हैं। उदाहरण के लिए आप 10 ETH को संपार्श्विक करते हैं ताकि आप 5000 DAI ([एक स्थिर मुद्रा](/stablecoins/)) उधार ले सकें। यह गारंटी देता है की ऋणदाता को वापस भुगतान किया जाता है – यदि उधार लेने वाला DAI का भुगतान नहीं करता है तो, संपार्श्विक ऋणदाता को भेजा जाता है। हालांकि सभी के पास संपार्श्विक के रूप में उपयोग करने के लिए पर्याप्त क्रिप्टो नहीं हैं।

इसके बजाय NFT का उपयोग संपार्श्विक के रूप में करने के लिए परियोजनाएं शुरू हो रही हैं। कल्पना कीजिए की आपने एक दुर्लभ CryptoPunk NFT वापस खरीदा – वे आज की कीमतों पर $1000 प्राप्त कर सकता है। इसे संपार्श्विक के रूप में रखकर, आप समान नियम सेट के साथ ऋण प्राप्त कर सकते हैं। यदि आप DAI का भुगतान नहीं करते हैं, तो आपको CryptoPunk ऋणदाता को संपार्श्विक के रूप में भेजा जाएगा। यह अंततः आपके द्वारा NFT के रूप में चिह्नित किसी भी चीज के साथ काम कर सकता है।

और यह एथेरियम के लिए कठिन नहीं है, क्योंकि दोनों दुनिया (NFT और DeFi) एक ही बुनियादी ढांचे को साझा करते हैं।

#### भिन्नात्मक स्वामितत्व {#fractional-ownership}

NFT निर्माता अपने NFT के लिए "शेयर" भी बना सकते हैं। यह निवेशकों और प्रशंसकों को पूरी चीज खरीदे बिना NFT के एक हिस्से के मालिक होने का अवसर देता है। यह NFT मिंटर्स और कलेक्टर्स के लिए समान रूप से और भी अधिक अवसर जोड़ता है।

- भिन्नात्मक NFT का करोबार Uniswap जैसे [DEX](/defi/#dex) पर किया जा सकता है, न कि केवल [NFT मार्केटप्लेस](/dapps?category=collectibles) पर। इसका मतलब है कि अधिक खरीदार और विक्रेता।
- एक NFT की समग्र कीमत को उसके अंशों की कीमत से परिभाषित किया जा सकता है।
- आपके पास उन आइटम्स के स्वामित्व और लाभ का अधिक अवसर है जिनकी आप परवाह करते हैं। NFT के मालिक होने के कारण इसकी कीमत तय करना कठिन है।

यह अभी भी प्रायोगिक है लेकिन आप भिन्नात्मक NFT स्वामित्व के बारे में निम्न एक्सचेंजों पर अधिक जान सकते हैं:

- [NIFTEX](https://landing.niftex.com/)
- [NFTX](https://gallery.nftx.org/)

सिद्धांत रूप में, यह Picasso की कला के एक नमूने का मालिक बनने की तरह चीजों के काम करने की संभावना को अनलॉक कर देगा। आप Picasso NFT में एक शेयरधारक बन जाएंगे, जिसका अर्थ है कि राजस्व बंटवारे जैसी चीजों मे आपकी बात होगी। बहुत हद तक संभव है कि एक दिन जल्द ही NFT के एक अंश का स्वामित्व आपको उस संपति के प्रबंधन के लिए एक विकेन्द्रीकृत स्वायत्त संगठन (DAO) में प्रवेश करेगा।

ये एथेरियम-संचालित संगठन हैं जो अजनबियों को, किसी संपति के वैश्विक शेयरधारकों की तरह, अन्य लोगों पर भरोसा किए बिना सुरक्षित रूप से समन्वय करने की अनुमति देते हैं। ऐसा इसलिए है क्योंकि समूह की मंजूरी के बिना एक पैसा भी खर्च नहीं किया जा सकता है।

जैसा कि हमने बताया, यह एक उभरता हुआ क्षेत्र है। NFT, DAO भिन्नात्मक टोकन सभी अलग-अलग गति से विकसित हो रहे हैं। लेकिन उनके सभी बुनियादी ढांचे मौजूद है और आसानी से एक साथ काम कर सकते हैं क्योंकि वे सभी एक ही भाषा बोलते हैं: एथेरियम। तो इस जगह को देखें।

[DAO पर अधिक](/dao/)

### प्रमाणिकता प्रमाण पत्र {#certificates}

विश्वविद्यालय की डिग्री के लिए नकली प्रमाण पत्र की पेशकश करने वाली कंपनियां कथित तौर पर एक अरब डॉलर का उद्योग हैं, जो NFT का मुकाबला करने में मदद कर सकती हैं। NFT किसी के डिग्री क्रेडेंशियल्स को सत्यापित करने का सुरक्षित और त्वरित तरीका हो सकता है।

[दक्षिण कोरिया में, विश्वविद्यालय पहले से ही एक NFT के रूप में डिग्री प्रमाण पत्र जारी कर रहा है](https://forkast.news/headlines/south-korea-nfts-graduates-hoseo/), इस उम्मीद के साथ कि NFT प्रशासनिक सेवाओं तक पहुंच में सुधार करेंगे और जालसाजी या डिग्री में फेरबदल को रोकेंगे। [आयरलैंड में ट्रिनिटी बिजनेस स्कूल (TBS) भी 2023 से NFT की पेशकश करने की योजना बना रहा है](https://trinitynews.ie/2022/04/business-school-to-offer-degree-nfts/)।

<Divider />

## एथेरियम और NFT {#ethereum-and-nfts}

एथेरियम NFT के लिए कई कारणों से काम करना संभव बनाता है:

- लेनदेन इतिहास और टोकन मेटाडेटा सार्वजनिक रूप से सत्यापन योग्य है – स्वामित्व इतिहास को साबित करना आसान है।
- एक बार लेनदेन की पुष्टि हो जाने के बाद, स्वामित्व को "चोरी" करने के लिए उस डेटा में हेरा-फेरी करना लगभग असंभव है।
- NFT की ट्रेडिंग प्लेटफ़ॉर्मों की आवश्यकता के बिना पीर-टू-पीर हो सकती है, जो मुआवजे के रूप में बड़ी कटौती कर सकते हैं।
- सभी एथेरियम उत्पाद एक ही "बैकएंड" साझा करते हैं। दूसरे शब्दों में कहें तो, सभी एथेरियम उत्पाद एक-दूसरे को आसानी से समझ सकते हैं – यह NFT को सभी उत्पादों में पोर्टेबल बनाता है। आप एक उत्पाद पर NFT खरीद सकते हैं और दूसरे उत्पाद पर आसानी से बेच सकते हैं। एक निर्माता के रूप में आप एक ही समय में अपने NFT को उत्पादों पर सूचीबद्ध कर सकते हैं – प्रत्येक उत्पाद में सबसे अप-टू-डेट स्वामित्व जानकारी होगी।
- एथेरियम की कीमत कभी नीचे नहीं होती है, जिसका अर्थ है कि आपके टोकन हमेशा बेचने के लिए उपलब्ध हैं।

## NFT का पर्यावर्णीय प्रभाव {#environmental-impact-nfts}

NFT की लोकप्रियता बढ़ रही है, जिसका अर्थ है कि वे भी जांच के दायरे में आ रहे हैं – विशेष रूप से उनके कार्बन फुटप्रिंट को लेकर।

कुछ बातें स्पष्ट करना:

- NFT सीधे एथेरियम के कार्बन फुटप्रिंट को नही बढ़ा रहा है
- जिस तरह से एथेरियम आपके फंड और संपति को सुरक्षित रखता है, वह वर्तमान मे ऊर्जा-गहन है, लेकिन इसमें सुधार होने वाला है।
- एक बार सुधार होने पर, एथेरियम का कार्बन फुटप्रिंट 99.95% बेहतर होगा, जिससे यह कई मौजूदा उद्योग की तुलना में अधिक ऊर्जा कुशल बन जाएगा।

आगे समझाने के लिए हमें थोड़ा और तकनीकी होना होगा, इसलिए हमारे साथ बने रहें...

### इसका दोष NFT को न दें {#nft-qualities}

संपूर्ण NFT पारिस्थितिकी तंत्र काम करता है क्योंकि एथेरियम विकेंद्रीकृत और सुरक्षित है।

विकेन्द्रीकृत का अर्थ आप और बाकी सभी लोग सत्यापित कर सकते हैं कि आपके पास कुछ है। सभी किसी तृतीय पक्ष पर भरोसा किए या उसे कब्जे में दिए बिना, जो अपनी मर्जी से अपने नियम लागू कर सकते हैं। इसका मतलब यह भी है कि आपका NFT कई अलग-अलग उत्पादों और बाजारों में पोर्टेबल है।

सुरक्षित यानी कोई भी आपके NFT को कॉपी/पेस्ट या चोरी नहीं कर सकता है।

एथेरियम के ये गुण अनूठी आइटम्स का डिजिटल रूप से मालिक होना है और आपके कंटेंट के लिए उचित मूल्य प्राप्त करना संभव बनाते हैं। लेकिन यह एक कीमत पर आता है। Bitcoin और एथेरियम जैसे ब्लॉकचेन अभी ऊर्जा गहन हैं क्योंकि इन गुणों को संरक्षित करने में बहुत अधिक ऊर्जा लगती है। यदि NFT या क्रिप्टोकरेंसी चोरी करने के लिए एथेरियम के इतिहास को फिर से लिखना आसान होता, तो सिस्टम ढह जाता है।

#### आपके NFT को मिंटिंग का कार्य {#minting-nfts}

जब आप NFT मिंट करते हैं, तो कुछ चीजें होनी चाहिए:

- इसे ब्लॉकचेन पर संपत्ति के रूप में पुष्टि करने की आवश्यकता है।
- उस संपत्ति को शामिल करने के लिए स्वामी के खाते में शेष राशि को अद्यतन किया जाना चाहिए। इससे बाद में ट्रेड करना संभव हो सकता है या "स्वामित्व" की पुष्टि की जा सकती है।
- उपरोक्त की पुष्टि करने वाले लेनदेन को एक ब्लॉक में जोड़ा जाना चाहिए और चेन पर "अमर" किया जाना चाहिए।
- ब्लॉक को नेटवर्क में सभी के द्वारा "सही" के रूप में पुष्टि करने की आवश्यकता है। यह सर्वसम्मति बिचौलियों की आवश्यकता को हटा देती है, क्योंकि नेटवर्क सहमत है कि आपका NFT मौजूद है और आपका है। और यह चेन पर है इसलिए कोई भी इसे जांच सकता है। यह उन तरीकों में से एक है जिससे एथेरियम NFT निर्माताओं को उनकी कमाई को बढ़ाने में मदद करता है।

ये सभी काम माइनर्स द्वारा किए जाते हैं। और वे बाकी नेटवर्क को आपके NFT और इसका मालिक कौन है के बारे में बताते हैं। इसका मतलब है कि माईनिंग को पर्याप्त रूप से कठिन होना होगा, अन्यथा कोई भी यह दावा कर सकता है कि वे उस NFT के मालिक थे जिसने आपने अभी-अभी बनाया है और धोखाधड़ी से स्वामित्व हस्तांतरित कर सकता है। यह सुनिश्चित करने के लिए बहुत सारे प्रोत्साहन हैं कि माइनर्स ईमानदारी से काम कर रहे हैं।

[माईनिंग करने के बारे में अधिक जानकारी](/developers/docs/consensus-mechanisms/pow/)

#### माईनिंग के साथ अपने NFT को सुरक्षित करना {#securing-nfts}

माईनिंग की कठिनाई इस तथ्य से आती है कि चेन में नए ब्लॉक बनाने के लिए बहुत अधिक कम्प्यूटिंग शक्ति लगती है। महत्वपूर्ण रूप से, ब्लॉक लगातार बनाए जाते हैं, न कि केवल तब जब उनकी आवश्यकता होती है। वे हर 12 सेकंड में बनाए जाते हैं।

एथेरियम को टैम्पर-प्रूफ बनाने के लिए यह महत्वपूर्ण है, जो NFT को संभव बनाने वाले गुणों में से एक है। जितने अधिक ब्लॉक होंगे, चेन उतनी ही सुरक्षित होगी। यदि आपका NFT ब्लॉक #600 में बनाया गया था और एक हैकर अपने डेटा को संशोधित करके आपके NFT को चुराने की कोशिश कर रहा था, तो बाद के सभी ब्लॉकों का डिजिटल फिंगरप्रिंट बदल जाएगा। इसका मतलब है कि एथेरियम सॉफ़्टवेयर चलाने वाला कोई भी व्यक्ति तुरंत इसका पता लगाने और इसे होने से रोक सकेगा।

हालांकि इसका मतलब, कम्प्यूटिंग शक्ति का लगातार उपयोग करने की आवश्यकता है। इसका मतलब यह भी है कि 0 NFT लेनदेन वाला ब्लॉक में अभी भी लगभग समान कार्बन फुटप्रिंट होगा, क्योंकि इसे बनाने के लिए कम्प्यूटिंग शक्ति अभी भी खर्च होती है। अन्य गैर- NFT लेनदेन ब्लॉक भरेंगे।

#### ब्लॉकचेन अभी ऊर्जा गहन हैं {#blockchains-intensive}

तो हां, माईनिंग द्वारा ब्लॉक बनाने से कार्बन फुटप्रिंट जुड़े हैं और यह Bitcoin जैसी चेन के लिए भी एक समस्या है – लेकिन यह सीधे NFT की गलती नहीं है।

बहुत सी माईनिंग दूरदराज के स्थानों में अक्षय ऊर्जा स्रोतों या अप्रयुक्त ऊर्जा का उपयोग करती हैं। और यह तर्क दिया जाता है कि NFT और क्रिप्टोकरेंसी जिन उद्योगों को बाधित कर रही हैं, उनके कार्बन फुटप्रिंट भी बहुत अधिक है। लेकिन सिर्फ इसलिए कि मौजूदा उद्योग खराब हैं, इसका मतलब यह नहीं है कि हमें बेहतर होने का प्रयास नहीं करना चाहिए।

और हम लोग। एथेरियम के उपयोग को अधिक ऊर्जा कुशल बनने के लिए एथेरियम (और गुण से NFT) विकसित हो रहा है। और हमेशा से यही योजना रही है।

हम यहां माईनिंग के पर्यावरणीय फुटप्रिंट की रक्षा करने के लिए नहीं हैं, इसके बजाय हम यह बताना चाहते हैं कि चीजें बेहतर के लिए कैसे बदल रही हैं।

### एक हरा-भरा भविष्य... {#a-greener-future}

जब तक एथेरियम आसपास रहा है, माईनिंग की ऊर्जा खपत डेवलपर्स और शोधकर्ताओं के लिए एक बड़ा फोकस क्षेत्र रहा है। और दृष्टि हमेशा इसे जल्द से जल्द बदलने की रही है। [एथेरियम विजन पर अधिक जानकारी](/upgrades/vision/)

यह विजन अभी दिया जा रहा है।

#### एक हरा-भरा एथेरियम {#greener-ethereum}

एथेरियम वर्तमान में उन्नयन की श्रृंखला से गुजर रहा है जो माईनिंग को [स्टेकिंग](/staking/) से बदल देगा। यह एक सुरक्षा तंत्र के रूप में कम्प्यूटिंग शक्ति को हटा देगा और एथेरियम के कार्बन फुटप्रिंट को ~99.95%<sup>[^1]</sup> तक कम कर देगा। इस दुनिया में, हितधारक नेटवर्क को सुरक्षित करने के लिए शक्ति की गणना करने के बजाय धन के लिए प्रतिबद्ध हैं।

एथेरियम की ऊर्जा लागत नेटवर्क में नोड की संख्या से गुणा करके घरेलू कंप्यूटर चलाने की लागत बन जाएगी। यदि नेटवर्क में 10,000 नोड्स है और घरेलू कंप्यूटर चलाने की लागत लगभग 525kWh प्रति वर्ष है। जो पूरे नेटवर्क के लिए प्रति वर्ष 5,250,000kWh<sup>[^1]</sup> है।

हम इसका उपयोग एथेरियम के भविष्य की तुलना Visa जैसी वैश्विक सेवा से करने के लिए कर सकते हैं। 100,000 वीज़ा लेनदेन 149kWh ऊर्जा का उपयोग करते हैं<sup>[^2]</sup>। प्रूफ-ऑफ-स्टेक एथेरियम में समान संख्या में लेनदेन पर 17.4kWh ऊर्जा या कुल ऊर्जा का ~11% ख़र्च होगा<sup>[^3]</sup>। यह सर्वसम्मति परत और शार्ड चेन, जैसे कि [रोलअप्स](/glossary/#rollups), के समानांतर काम किए जा रहे कई अनुकूलन पर विचार किए बिना है। यह 100,000 लेनदेन के लिए 0.1666666667kWh जितनी कम ऊर्जा हो सकती है।

महत्वपूर्ण रूप से यह एथेरियम के विकेंद्रिकरण और सुरक्षा को बनाए रखते हुए ऊर्जा दक्षता में सुधार करता है। कई अन्य ब्लॉकचेन पहले से ही किसी न किसी प्रकार के स्टेक का उपयोग कर सकते हैं, लेकिन वे कुछ चुनिंदा हितधारकों द्वारा सुरक्षित है न कि हजारों जो एथेरियम के पास होंगे। जितना अधिक विकेंद्रीकरण, उतना ही सुरक्षित सिस्टम।

[ऊर्जा अनुमानों पर अधिक](#footnotes-and-sources)

_हमने एक परिचित नाम के खिलाफ हिस्सेदारी का सबूत एथेरियम ऊर्जा खपत की अपनी समझ को आधार बनाने के लिए Visa की मूल तुलना प्रदान की है। हालांकि, व्यवहार में, लेनदेन की संख्या के आधार पर तुलना करना वास्तव में सही नहीं है। एथेरियम का ऊर्जा उत्पादन समय-आधारित है। यदि एथेरियम एक मिनट से अगले मिनट तक कम या ज्यादा लेनदेन करता है तो ऊर्जा उत्पादन वही रहेगा।_

_यह याद रखना भी महत्वपूर्ण है एथेरियम केवल वित्तीय लेनदेन से अधिक करता है यह एप्लिकेशन के लिए एक प्लेटफ़ॉर्म है इसलिए Visa, AWS आदि की कंपनियों/उद्योगों के साथ बेहतर तुलना हो सकती है!_

#### समय-सीमा {#timelines}

प्रक्रिया शुरू हो चुकी है। [बीकन चेन](/upgrades/beacon-chain/) पहला अपग्रेड दिसंबर 2020 में शिप किया गया था। यह स्टेकर्स को सिस्टम में शामिल होने की अनुमति देकर स्टेकिंग की नींव प्रदान करता है। ऊर्जा दक्षता के लिए प्रासंगिक अगला कदम वर्तमान चेन, जिसे माइनर्स द्वारा सुरक्षित किया गया है, बीकन चेन में मर्ज करना है जहां माईनिंग की आवश्यकता नहीं है। इस समय, समय-सीमा सटीक नहीं हो सकती है लेकिन अनुमान है कि यह 2022 में किसी समय होगा। इस प्रक्रिया को मर्ज (पूर्व में डॉकिंग कहा जाता था) के रूप में जाना जाता है। [मर्ज पर अधिक जानकारी](/upgrades/merge/)।

<ButtonLink to="/upgrades/">
  एथेरियम अपग्रेड पर अधिक जानकारी
</ButtonLink>

## NFT के साथ बनाएं {#build-with-nfts}

अधिकांश NFT एक सुसंगत मानक का उपयोग करके बनाए जाते हैं जैसे [ERC-721](/developers/docs/standards/tokens/erc-721/)। हालांकि ऐसे अन्य मानक हैं जिन पर आप गौर करना चाहेंगे। [ERC-1155](https://blog.enjincoin.io/erc-1155-the-crypto-item-standard-ac9cf1c5a226) मानक अर्ध-फनजिबल टोकन के लिए अनुमति देता है जो विशेष रूप गेमिंग के क्षेत्र में उपयोगी है। और हाल ही में, NFT को और कुशल बनाने के लिए [EIP-2309](https://eips.ethereum.org/EIPS/eip-2309) को प्रस्तावित किया गया है। यह मानक आपको एक लेनदेन मे जितने चाहे उतने मिंट करने देता है!

## अग्रिम पठन {#further-reading}

- [क्रिप्टो आर्ट डेटा](https://cryptoart.io/data) – रिचर्ड चेन, स्वचालित रूप से अपडेट किया गया
- [OpenSea: NFT बाइबिल](https://opensea.io/blog/guides/non-fungible-tokens/) -_ डेविन फिजनर 10 जनवरी, 2020_
- [NFT के लिए शुरुआती गाइड](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _लिंडा झी, जनवरी 2020_
- [सब कुछ जो आपको मेटावर्स के बारे में पता होना चाहिए](https://foundation.app/blog/enter-the-metaverse) – _फाउंडेशन टीम, foundation.app_
- [क्रिप्टो कलाकार ग्रह को नुकसान नहीं पहुंचा रहे हैं](https://medium.com/superrare/no-cryptoartists-arent-harming-the-planet-43182f72fc61)
- [एक देश की शक्ति के लायक, और नहीं](https://blog.ethereum.org/2021/05/18/country-power-no-more/) – _कार्ल बीखुइज़न, 18 मई, 2021_

<Divider />

### फुटनोट और स्रोत {#footnotes-and-sources}

यह बताता है कि हम ऊपर दिए अपने ऊर्जा अनुमानों पर कैसे पहुंचे। ये अनुमान पूरे नेटवर्क पर लागू होते हैं और केवल NFT बनाने, खरीदने या बेचने की प्रक्रिया के लिए आरक्षित नहीं हैं।

#### 1. माईनिंग से 99.95% ऊर्जा की कमी {#fn-1}

माईनिंग द्वारा सुरक्षित सिस्टम से स्टेकिंग द्वारा सुरक्षित सिस्टम में ऊर्जा खपत में 99.95% की कमी की गणना निम्नलिखित डेटा स्रोतों का उपयोग करके की जाती है:

- एथेरियम माईनिंग द्वारा 44.49 TWh की वार्षिक विद्युत ऊर्जा की खपत की जाती है - [Digiconomist](https://digiconomist.net/ethereum-energy-consumption)

- औसत डेस्कटॉप कंप्यूटर, जो हिस्सेदारी का सबूत चलाने के लिए आवश्यक है, प्रति घंटे 0.06kWh ऊर्जा का उपयोग करते हैं – [सिलिकॉन वैली पॉवर चार्ट](https://www.siliconvalleypower.com/residents/save-energy/appliance-energy-use-chart) (कुछ अनुमान 0.15kWh पर थोड़े अधिक हैं)

लिखते समय, 16 405 अनूठे पतों से 140 592 सत्यापनकर्ता हैं। उनमें से, 87 897 सत्यापनकर्ताओं को घर से स्टेकिंग माना जाता है।

यह माना जाता है कि घर से स्टेकिंग करने वाला औसत व्यक्ति औसतन 5.4 सत्यापनकर्ता क्लाइंट चलाने के लिए 100 वाट का डेस्कटॉप पर्सनल कंप्यूटर सेटअप उपयोग करता है।

घर से चलने वाले 87 897 सत्यापनकर्ता हमें 16 300 उपयोगकर्ताओं को ~1.64 मेगावाट ऊर्जा की खपत देते हैं।

शेष सत्यापनकर्ता कस्टोडियल स्टेकर्स जैसे एक्सचेंज और स्टेकिंग सेवाओं द्वारा चलाए जाते हैं। यह माना जा सकता है कि वे प्रति 5.5 सत्यापनकर्ताओं में 100w का उपयोग करते हैं। यह सुरक्षित पक्ष पर होने के लिए सकल अनुमान से अधिक है।

कुल मिलाकर, एथेरियम हिस्सेदारी का सबूत पर 2.62 मेगावाट के ऑर्डर पर कुछ खपत करता है, जो कि छोटे अमेरिकी शहर के समान है।

यह कुल ऊर्जा उपयोग में कम से कम 99.95% की कमी है, जो कि वर्तमान में एथेरियम माईनर द्वारा उपभोग किए जाने वाले 44.94 TWh प्रति वर्ष के Digiconomist अनुमान से है।

#### 2. Visa ऊर्जा की खपत {#fn-2}

100,000 Visa लेनदेन की लागत 149 kwH - [Bitcoin नेटवर्क औसत ऊर्जा खपत प्रति लेनदेन 2020 तक VISA नेटवर्क की तुलना में, Statista है](https://www.statista.com/statistics/881541/bitcoin-energy-consumption-transaction-comparison-visa/)

सितंबर 2020 के अंत में उन्होंने 140,839,000,000 लेनदेन संसधित किए – [Visa वित्तीय रिपोर्ट Q4 2020](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. शेयर्ड हिस्सेदारी का सबूत नेटवर्क पर 100,000 लेनदेन के लिए ऊर्जा उपयोग {#fn-3}

[अभी सैद्धांतिक अधिकतम के रूप में 100,000](https://ethereum-magicians.org/t/a-rollup-centric-ethereum-roadmap/4698) के साथ, यह अनुमान है कि स्केलेबिलिटी अपग्रेड नेटवर्क को प्रति सेकंड 25,000 और 100,000 लेनदेन के बीच संसाधित करने की अनुमति देगा।

[शार्डिंग के साथ प्रति सेकंड संभावित लेनदेन पर विटालिक ब्यूटिरिन](https://twitter.com/VitalikButerin/status/1312905884549300224)

कम से कम, शार्डिंग आज के लेनदेन की मात्रा का 64 गुना की अनुमति देगा, जो लगभग 15 लेनदेन के लगभग है। यह उतनी ही मात्रा में शार्ड चेन (अतिरिक्त डेटा और क्षमता) हैं जिनको पेश किया जा रहा है। [शार्ड चेन पर अधिक जानकारी](/upgrades/sharding/)

इसका मतलब है की हम अनुमान लगा सकते हैं कि 100,000 लेनदेन को संसाधित करने में कितना समय लगेगा, ताकि हम इसकी तुलना ऊपर दिए गए Visa उदाहरण से कर सकें।

- `15 * 64 = 960` लेनदेन प्रति सेकेंड।
- 100,000 लेनदेन संसाधित करने के लिए `100,000 / 960 = 104.2` सेकेंड।

  104.2 सेकंड में, एथेरियम नेटवर्क निम्नलिखित मात्रा में ऊर्जा का उपयोग करेगा:

`1.44kWh दैनिक उपयोग * 10,000 नेटवर्क नोड्स = 14,400kWh` प्रति दिन।

एक दिन में 86,400 सेकंड होते हैं, इसलिए `14,400 / 86,400 = 0.1666666667kWh` प्रति सेकंड।

यदि हम इस 100,000 लेनदेन को संसाधित करने में लगने वाले समय से गुणा करते हैं तो: `0.1666666667 * 104.2 = 17.3666666701 kWh`।

यह **11.6554809866%** Visa पर लेनदेन की समान मात्रा द्वारा खपत की गई ऊर्जा है।

और याद रखें, यह लेनदेन की न्यूनतम मात्रा पर आधारित है, जिसे एथेरियम प्रति सेकंड संभाल सकेगा। यदि एथेरियम प्रति 100,000 लेनदेन की अपनी क्षमता तक पहुँच जाता है, तो 100,000 लेनदेन 0.1666666667kWh है।

इसे दूसरे तरीके से कहें तो, अगर Visa ने 149 kWh प्रति 100,000 लेनदेन की लागत पर 140,839,000,000 लेनदेन को संभाला है, जो कि वर्ष के लिए 209,850,110 kWh ऊर्जा की खपत करता है।

एथेरियम एक वर्ष में 5,256,000 kWh खपत करता है। 788,940,000,000 - 3,153,600,000,000 लेनदेन की क्षमता के साथ जिसे उस समय संसाधित किया जाता है।

<InfoBanner emoji=":evergreen_tree:">
  अगर आपको लगता है कि ये आंकड़े गलत हैं या इन्हें और सटीक बनाया जा सकता है, तो कृपया कोई मुद्दा या PR उठाएं। ये ethereum.org टीम के द्वारा सार्वजनिक रूप में सुलभ जानकारी और नियोजित एथेरियम डिजाइन का उपयोग करके किए गए अनुमान हैं। यह Ethereum फाउंडेशन के आधिकारिक वादे का प्रतिनिधित्व नहीं करता है।
</InfoBanner>
