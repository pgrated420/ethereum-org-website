---
title: Gedecentraliseerde autonome organisaties (DAO's)
description: Een overzicht van DAO's op Ethereum
lang: nl
template: use-cases
emoji: ":handshake:"
sidebarDepth: 2
image: ../../../../assets/use-cases/dao-2.png
alt: Een vertegenwoordiging van een DAO die over een voorstel stemt.
summaryPoint1: Gemeenschappen zonder gecentraliseerd leiderschap.
summaryPoint2: Een veilige manier om samen te werken met vreemdelingen op het internet.
summaryPoint3: Een veilige plek om fondsen aan te wenden voor een specifieke zaak.
---

## Wat zijn DAO's? {#what-are-daos}

DAO's zijn een effectieve en veilige manier van werken met gelijkgestemde mensen over de hele wereld.

Zie ze als een online bedrijf dat collectief eigendom is en beheerd wordt door de online leden. Ze hebben ingebouwde schatkisten die enkel toegankelijk zijn met toesteming van de groep. De besluiten worden bepaald door voorstellen en stemmen om ervoor te zorgen dat iedereen in de organisatie een stem heeft.

Er is geen CEO die de uitgaven op zichzelf kan autoriseren en ook geen corrupte CFO die de boeken kan manipuleren. Alles is open en de regels voor het uitgeven worden via de code in de DAO opgenomen.

## Waarom hebben we DAO's nodig? {#why-dao}

Het starten van een organisatie met iemand waarbij financiering en geld betrokken zijn, vereist veel vertrouwen in de mensen waarmee je werkt. Maar het is moeilijk om iemand te vertrouwen waar je enkel online contact mee hebt gehad. Met DAO's hoef je niemand anders in de groep te vertrouwen, alleen de DAO-code, die 100% transparant en controleerbaar is voor iedereen.

Dit opent zoveel nieuwe mogelijkheden voor wereldwijde samenwerking en coördinatie.

### Een vergelijking {#dao-comparison}

| DAO                                                                                                                                      | Een traditionele organisatie                                                                                       |
| ---------------------------------------------------------------------------------------------------------------------------------------- | ------------------------------------------------------------------------------------------------------------------ |
| Meestal geen hiërarchie en volledig gedemocratiseerd.                                                                                    | Meestal met hiërarchie.                                                                                            |
| Er moet gestemd worden door de leden voor eventuele wijzigingen.                                                                         | Afhankelijk van de hiërarchie kunnen veranderingen worden geëist door een enkele partij of persoon.                |
| Stemmen worden automatisch geteld en het besluit wordt automatisch geïmplementeerd, zonder vertrouwde tussenpersoon.                     | Als stemming is toegestaan, worden stemmen intern geteld en moeten de stemresultaten handmatig worden afgehandeld. |
| Aangeboden diensten worden automatisch op een gedecentraliseerde manier behandeld (bijvoorbeeld distributie van filantropische fondsen). | Vereist menselijke afhandeling, of centraal gecontroleerde automatisering, vatbaar voor manipulatie.               |
| Alle activiteiten zijn transparant en volledig open voor iedereen.                                                                       | Activiteit is meestal privé en beperkt tot het publiek.                                                            |

### Voorbeelden van DAO's {#dao-examples}

Om dit zinvoller te maken, geven we hier een paar voorbeelden van hoe u een DAO zou kunnen gebruiken:

- Een liefdadigheid - u kunt lidmaatschap en donaties van iedereen ter wereld accepteren en de groep kan beslissen hoe ze donaties willen uitgeven.
- Een freelancernetwerk - u kunt een netwerk van aannemers creëren die hun geld bundelen voor kantoorruimtes en softwareabonnementen.
- Ondernemingen en subsidies – u zou een risicofonds kunnen creëren dat beleggingskapitaal poolt en stemt op ondernemingen om financieel te ondersteunen. Terugbetaald geld kan later opnieuw worden verdeeld onder DAO-leden.

## DAO-lidmaatschap {#dao-membership}

Er zijn verschillende modellen voor een DAO-lidmaatschap. Lidmaatschap kan bepalen hoe stemmen en andere belangrijke delen van de DAO werken.

### Token-gebaseerd lidmaatschap {#token-based-membership}

Meestal volledig gedoogd, afhankelijk van de gebruikte token. Meestal kunnen deze governance-tokens op een gedecentraliseerde exchange zonder toestemming worden verhandeld. Anderen moeten verdiend worden door middel van liquiditeit of een ander “bewijs van werk”. Hoe dan ook, alleen al het hebben van een token geeft toegang tot stemmen.

_Meestal gebruikt om brede gedecentraliseerde protocollen en/of tokens zelf te besturen._

#### Een goed voorbeeld {#token-example}

[MakerDAO](https://makerdao.com) – De token MKR van MakerDAO's is zo goed als overal beschikbaar op gedecentraliseerde exchanges. Iedereen kan ze dus kopen om te beschikken over stemrecht over de toekomst van het protocol van Maker.

### Op aandelen gebaseerd lidmaatschap {#share-based-membership}

Op aandelen gebaseerde DAO's vereisen meer toestemming, maar zijn nog steeds behoorlijk open. Elk toekomstig lid kan een voorstel indienen om zich bij de DAO aan te sluiten, meestal door waarde aan te bieden in de vorm van tokens of werk. Aandelen vertegenwoordigen directe stemkracht en eigendom. Leden kunnen op elk moment vertrekken met hun proportionele aandeel van de schatkist.

_Meestal gebruikt voor hechtere, mensgerichtere organisaties zoals liefdadigheidsinstellingen, arbeiderscollectieven en beleggingsclubs. Kunnen ook protocollen en tokens regelen._

#### Een goed voorbeeld {#share-example}

[MolochDAO](http://molochdao.com/) – MolochDAO is gericht op het financieren van Ethereum-projecten. Zij vereisen een voorstel voor lidmaatschap, zodat de groep kan beoordelen of u over de nodige expertise en het nodige kapitaal beschikt om weloverwogen beslissingen te nemen over potentiële begunstigden. U kunt niet zomaar toegang tot de DAO op de open markt kopen.

## Hoe werken DAO's? {#how-daos-work}

De basis van een DAO is het bijbehorende slimme contract. Het contract definieert de regels van de organisatie en houdt de schatkist van de groep. Zodra het contract live is op Ethereum, kan niemand meer de regels veranderen. De regels kunnen enkel veranderd worden door een stemming. Als iemand iets probeert te doen dat niet valt onder de regels en logica in de code, zal het mislukken. En omdat de schatkist ook in het slimme contract wordt gedefinieerd, betekent dat ook niemand het geld kan uitgeven zonder toestemming van de groep. Dit betekent dat DAO's geen centrale autoriteit nodig hebben. In plaats daarvan neemt de groep collectief besluiten en worden betalingen automatisch toegestaan wanneer er wordt gestemd.

Dit is mogelijk omdat slimme contracten fraudebestendig zijn zodra ze live op Ethereum gaan. U kunt de code (de regels van de DAO's) niet gewoon bewerken zonder dat mensen dat merken. Dit komt omdat alles openbaar is voor het publiek.

<DocLink to="/smart-contracts/">
  Meer over slimme contracten
</DocLink>

## Ethereum en DAO's {#ethereum-and-daos}

Ethereum is de perfecte basis voor DAO's door een aantal redenen:

- De eigen consensus van Ethereum is zo verdeeld en voldoende vastgesteld dat organisaties het netwerk kunnen vertrouwen.
- De code van een slim contract kan niet aangepast worden zodra deze live is, zelfs niet door de eigenaren. Hierdoor kan de DAO functioneren volgens de regels waarmee ze oorspronkelijk was geprogrammeerd.
- Slimme contracten kunnen geld verzenden en ontvangen. Zonder dit zou u een vertrouwde tussenpersoon nodig hebben om groepsfondsen te beheren.
- De Ethereum-gemeenschap heeft bewezen meer samen te werken dan concurrerend te zijn, waardoor beste praktijken en ondersteuningssystemen snel tot stand kunnen komen.

## Doe mee aan / start een DAO {#join-start-a-dao}

### Doe mee aan een DAO {#join-a-dao}

- [DAO's van de Ethereum-gemeenschap](/community/get-involved/#decentralized-autonomous-organizations-daos)
- [Lijst van DAO's van DAOHaus](https://app.daohaus.club/explore)

### Start een DAO {#start-a-dao}

- [Roep een DAO op met DAOHaus](https://app.daohaus.club/summon)
- [Creëer een door Aragon mogelijk gemaakte DAO](https://aragon.org/product)
- [Start een kolonie](https://colony.io/)
- [Maak een DAO met DAOstack](https://daostack.io/)

## Verder lezen {#further-reading}

### DAO-artikelen {#dao-articles}

- [Wat is een DAO?](https://aragon.org/dao) – [Aragon](https://aragon.org/)
- [House of DAOs](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [Wat is een DAO en waar is het voor?](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [Hoe een door een DAO mogelijk gemaakte digitale gemeenschap te starten](https://daohaus.substack.com/p/four-and-a-half-steps-to-start-a) - [DAOhaus](https://daohaus.club/)
- [Wat is een DAO?](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)

### Video's {#videos}

- [Wat is een DAO in crypto?](https://youtu.be/KHm0uUPqmVE)
