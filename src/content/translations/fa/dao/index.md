---
title: سازمان‌های خودمختار غیرمتمرکز (DAOها)
description: نگاهی کلی به DAOهای بر پایه اتریوم
lang: fa
template: use-cases
emoji: ":handshake:"
sidebarDepth: 2
image: ../../../../assets/use-cases/dao-2.png
alt: تصویری از یک DAO در حال رأی دادن به یک پیشنهاد.
summaryPoint1: جوامع عضومحور بدون رهبری متمرکز.
summaryPoint2: راهی ایمن برای برقراری ارتباط با غریبه‌های اینترنتی.
summaryPoint3: محلی امن برای تخصیص وجه به یک هدف خاص.
---

## DAO چیست؟ {#what-are-daos}

سازمان خودمختار غیرمتمرکز (DAO) روشی مؤثر و ایمن برای کار با افراد همفکر در سرتاسر جهان است.

آن‌ها را مانند یک کسب و کار بومی اینترنتی در نظر بگیرید که تحت مالکیت و مدیریت جمعی اعضای آن است. آن‌ها دارایی‌هایی تحت اختیار دارند که هیچ‌کس بدون تأیید گروه، اجازه‌ی دسترسی به آن‌ها را ندارد. تصمیمات بر اساس پیشنهادات و رأی‌گیری گرفته می‌شوند تا اطمینان حاصل شود که همه‌ی افراد در اداره کردن سازمان دخیل هستند.

هیچ مدیرعاملی وجود ندارد که بتواند طبق میل خود منابع را خرج کند و هیچ شانسی برای دستکاری حساب‌ها توسط یک مدیر مالی حقه‌باز وجود ندارد. همه‌چیز شفاف است و قوانین مربوط به هزینه‌ها از طریق کد آن در DAO قرار می‌گیرد.

## چرا به DAOها نیاز داریم؟ {#why-dao}

راه‌اندازی یک سازمان با شخصی دیگر که نیازمند بودجه و پول است، نیاز به اعتماد زیادی به افرادی دارد که با آن‌ها کار می‌کنید. اما اعتماد کردن به کسی که با او فقط در اینترنت تعامل داشته‌اید آسان نیست. با استفاده از DAOها، نیازی به اعتماد به دیگر افراد گروه نیست؛ فقط کافی است از کد DAO مطمئن شوید که 100% شفاف است و توسط هر کسی قابل تأیید است.

این موضوع فرصت‌های جدیدی را برای همکاری و هماهنگی در سطح جهانی ایجاد می‌کند.

### یک مقایسه: {#dao-comparison}

| DAO                                                                                                        | یک سازمان سنتی                                                                                                |
| ---------------------------------------------------------------------------------------------------------- | ------------------------------------------------------------------------------------------------------------- |
| معمولاً همه‌ی افراد آن در یک سطح هستند و کاملاً دموکراتیک است.                                             | معمولاً دارای ساختار سلسله‌مراتبی است.                                                                        |
| رأی‌گیری از اعضا برای اعمال هرگونه تغییر لازم است.                                                         | با توجه به ساختار سازمان، تغییرات را باید از مقامات رده‌بالا درخواست کرد یا ممکن است دراین‌باره رای‌گیری شود. |
| رأی‌ها شمرده می‌شود و نتیجه به‌طور خودکار بدون نیاز به واسطه‌ی مورد اعتماد اعلام می‌شود.                   | اگر رأی‌گیری انجام شود، رأی‌ها به‌صورت داخلی شمرده می‌شود و نتیجه‌ی رأی‌گیری باید به‌صورت دستی اعلام شود.     |
| خدمات ارائه‌شده به‌طور خودکار و به‌صورت غیرمتمرکز انجام می‌شوند (به‌عنوان مثال، توزیع کمک‌های بشردوستانه). | نیازمند دخالت انسان یا اتوماسیونِ دارای کنترل مرکزی است، که مستعد دستکاری است.                                |
| تمام فعالیت‌ها شفاف و کاملاً عمومی است.                                                                    | فعالیت‌ها معمولاً خصوصی است و دسترسی عمومی به آنها محدود است.                                                 |

### نمونه‌های DAO {#dao-examples}

برای درک بیشتر این موضوع، در اینجا چند مثال از موارد استفاده از DAO آورده شده است:

- خیریه - می‌توانید عضویت و کمک‌های مالی را از هر کسی در جهان بپذیرید و گروه می‌تواند تصمیم بگیرد که چگونه می‌خواهد این کمک‌های مالی را خرج کند.
- شبکه‌ی فریلنسرها – می‌توانید شبکه‌ای از پیمانکاران را ایجاد کنید که برای فضاهای اداری و هزینه‌های اشتراک نرم افزار، سرمایه جمع می‌کنند.
- سرمایه‌گذاری‌های جسورانه و کمک‌های مالی به کسب‌وکارها – می‌توانید یک صندوق سرمایه‌گذاری جسورانه ایجاد کنید که منابع مالی را جمع‌آوری کند و به استارت‌آپ‌ها و کسب‌وکارهای نوپا تزریق کند. پول بازپرداخت‌شده می‌تواند بعداً بین اعضای DAO توزیع شود.

## عضویت در DAO {#dao-membership}

روش‌های مختلفی برای عضویت در DAO وجود دارد. اعضا می‌توانند نحوه رأی‌گیری و سایر بخش‌های کلیدی DAO را تعیین کنند.

### عضویت مبتنی بر توکن {#token-based-membership}

بسته به توکن مورد استفاده، معمولاً بدون نیاز به هیچ مجوزی می‌توانید عضو یک DAO شوید. عمدتاً این توکن‌های حاکمیتی را می‌توان بدون مجوز در یک صرافی غیرمتمرکز معامله کرد. توکن‌های دیگری نیز هستند که باید از طریق ارائه‌ی نقدینگی یا الگوریتم اثبات کار به دست آیند. در هر صورت، نگه داشتن این توکن‌ها امکان شرکت در رأی‌گیری‌ها را فراهم می‌کند.

_این روش معمولاً برای کنترل پروتکل‌های نامتمرکز گسترده و/یا خود توکن‌ها استفاده می‌شود._

#### یک نمونه‌ی معروف {#token-example}

[MakerDAO](https://makerdao.com) – توکن MakerDAO با نام اختصاری MKR به‌طور گسترده در صرافی‌های غیرمتمرکز در دسترس است. بنابراین هر کسی می‌تواند آن را بخرد تا قدرت رأی دادن برای آینده‌ی پروتکل Maker را داشته باشد.

### عضویت مبتنی بر سهم {#share-based-membership}

DAOهای مبتنی بر سهم مجوزهای بیشتری دارند، اما هنوز کاملاً باز هستند. هر عضو احتمالی می‌تواند پیشنهادی برای پیوستن به DAO مطرح کند که معمولاً همراه با هدیه‌ای باارزش به شکل توکن یا کار ارائه می‌شود. سهام نشان‌دهنده قدرت مستقیم رأی دادن و مالکیت است. اعضا می‌توانند هر زمان که بخواهند با سهم متناسب خود از خزانه خارج شوند.

_معمولاً برای سازمان‌های یکپارچه‌تر و انسان‌محوری مانند مؤسسات خیریه، تعاونی‌های کارگری و باشگاه‌های سرمایه‌گذاری استفاده می‌شود. همچنین می‌تواند پروتکل‌ها و توکن‌ها را نیز کنترل کند._

#### یک نمونه‌ی معروف {#share-example}

[MolochDAO](http://molochdao.com/) – MolochDAO بر تأمین مالی پروژه‌های اتریوم متمرکز است. آن‌ها به پیشنهاد عضویت نیاز دارند تا گروه بتواند ارزیابی کند که آیا شما تخصص و سرمایه‌ی لازم برای انجام قضاوت‌های آگاهانه در مورد دریافت‌کنندگان بالقوه‌ی احتمالی را دارید یا خیر. شما نمی‌توانید بدون دردسر از بازار آزاد دسترسی به DAO را خریداری کنید.

## DAOها چگونه کار می‌کنند؟ {#how-daos-work}

ستون فقرات یک DAO، قرارداد هوشمند آن است. این قرارداد قوانین سازمان را مشخص می‌کند و خزانه گروه را نگه می‌دارد. هنگامی که قرارداد در اتریوم فعال می‌شود، هیچ کس نمی‌تواند قوانین را تغییر دهد مگر با رأی دادن. اگر کسی سعی کند کاری انجام دهد که توسط قوانین و منطق موجود در کد پوشش داده نشده باشد، با شکست مواجه خواهد شد. و از آنجا که خزانه‌داری نیز توسط قرارداد هوشمند تعریف می‌شود، به این معنی است که هیچ کس نمی‌تواند پول را بدون تأیید گروه خرج کند. این بدان معناست که DAOها نیازی به یک مرجع مرکزی ندارند. درعوض، گروه به صورت جمعی تصمیم می‌گیرد و پرداخت‌ها به صورت‌خودکار با تصویب آرا مجاز می‌شوند.

این امر به این دلیل امکان‌پذیر است که قراردادهای هوشمند به محض فعال شدن روی اتریوم، ضددستکاری هستند. شما نمی‌توانید کد (قوانین DAOها) را بدون اینکه مردم متوجه شوند ویرایش کنید، زیرا همه‌چیز عمومی است.

<DocLink to="/smart-contracts/">
  اطلاعات بیشتر درباره قراردادهای هوشمند
</DocLink>

## اتریوم و DAOها {#ethereum-and-daos}

به چند دلیل، اتریوم زیربنایی عالی برای DAOهاست:

- وفاق خود اتریوم به اندازه کافی توزیع و ایجاد شده است که سازمان‌ها بتوانند به شبکه اعتماد کنند.
- کد قرارداد هوشمند، حتی توسط صاحبان آن نمی‌تواند پس از فعال شدن تغییر داده شود. این موضوع به DAO اجازه می‌دهد تا بر اساس قوانینی که با آن برنامه‌ریزی شده است اجرا شود.
- قراردادهای هوشمند می‌توانند وجوه را ارسال یا دریافت کنند. بدون آن، شما برای مدیریت وجوه گروه به یک واسطه قابل‌اعتماد نیاز دارید.
- جامعه اتریوم ثابت کرده است که بیشتر مشارکتی است تا رقابتی، و اجازه می‌دهد که بهترین شیوه‌ها و سیستم‌های پشتیبانی به‌سرعت ظهور کنند.

## پیوستن به / ایجاد یک DAO {#join-start-a-dao}

### پیوستن به یک DAO {#join-a-dao}

- [DAOهای جامعه اتریوم](/community/get-involved/#decentralized-autonomous-organizations-daos)
- [فهرست DAOها از DAOHaus](https://app.daohaus.club/explore)

### ایجاد یک DAO {#start-a-dao}

- [یک DAO را از DAOHaus فراخوانی کنید](https://app.daohaus.club/summon)
- [یک DAO قدرت‌گرفته از Aragon را ایجاد کنید](https://aragon.org/product)
- [یک گروه تشکیل دهید](https://colony.io/)
- [با DAOstack یک DAO بسازید](https://daostack.io/)

## اطلاعات بیشتر {#further-reading}

### مقالات مرتبط با DAO {#dao-articles}

- [DAO چیست؟](https://aragon.org/dao) – [Aragon](https://aragon.org/)
- [مجموعه DAOها](https://wiki.metagame.wtf/docs/great-houses/house-of-daos) – [Metagame](https://wiki.metagame.wtf/)
- [DAO چیست و به چه دردی می‌خورد؟](https://daohaus.substack.com/p/-what-is-a-dao-and-what-is-it-for) – [DAOhaus](https://daohaus.club/)
- [چگونه انجمن دیجیتالی قدرت‌گرفته از DAO ایجاد کنیم؟](https://daohaus.substack.com/p/four-and-a-half-steps-to-start-a) – [DAOhaus](https://daohaus.club/)
- [DAO چیست؟](https://coinmarketcap.com/alexandria/article/what-is-a-dao) – [Coinmarketcap](https://coinmarketcap.com)

### ویدیوها {#videos}

- [DAO در دنیای رمزارزها چیست؟](https://youtu.be/KHm0uUPqmVE)
