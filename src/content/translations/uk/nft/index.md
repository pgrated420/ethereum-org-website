---
title: Невзаємозамінні токени (NFT)
description: Огляд NFT на Ethereum
lang: uk
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Логотип Eth відображається за допомогою голограми.
summaryPoint1: Спосіб представити що-небудь унікальне як актив на основі Ethereum.
summaryPoint2: Завдяки NFT у творців контенту з’являється більше можливостей, ніж будь-коли раніше.
summaryPoint3: На основі розумних контрактів блокчейну Ethereum.
---

Наразі токени NFT стрімко захоплюють сферу цифрового мистецтва та колекціонування. Життя цифрових художників змінюється завдяки масштабному продажу робіт новій криптоаудиторії. Знаменитості також долучаються, оскільки бачать у цьому нову можливість для спілкування з фанатами. Але цифрове мистецтво — лише один із багатьох способів застосування NFT. Насправді вони можуть використовуватися для позначення права власності на будь-який унікальний актив, як-от документ для об’єкта в цифровому або фізичному світі.

Якби Енді Ворхол народився в кінці 90-х, він, імовірно, зробив би NFT для банок із супом Кемпбелл. Запуск Каньє Вестом бренду Yeezy на Ethereum — лише питання часу. Одного дня навіть володіння автомобілем можна буде довести за допомогою NFT.

## Що таке NFT? {#what-are-nfts}

NFT — це токени, які можна використовувати для позначення права власності на унікальні об’єкти. Вони дають змогу перевести в токени твори мистецтва, колекційні предмети й навіть нерухомість. У них може бути лише один офіційний власник, а також вони захищені блокчейном Ethereum, тож ніхто не може змінити запис про власника або зробити копію NFT.

NFT — це скорочення від «non-fungible token» (невзаємозамінний токен). Невзаємозамінність — це економічний термін, який можна використовувати для опису таких об’єктів, як меблі, файл із піснею або комп’ютер. Вони невзаємозамінні з іншими об’єктами, оскільки мають унікальні властивості.

З іншого боку, взаємозамінні об’єкти можна обміняти, оскільки їх визначає їх цінність, а не унікальні властивості. Наприклад, ETH або долари є взаємозамінними, оскільки 1 ETH або 1 долар можна обміняти на інший 1 ETH або 1 долар.

<YouTube id="Xdkkux6OxfM" />

## Інтернет активів {#internet-of-assets}

За допомогою NFT та Ethereum можна позбутися деяких проблем, які існують в Інтернеті сьогодні. Оскільки все стає більш цифровим, з’являється потреба в реплікації властивостей фізичних предметів, як-от рідкісність, унікальність і підтвердження права власності. Не кажучи вже про те, що цифрові об’єкти часто працюють лише в контексті відповідного продукту. Наприклад, ви не можете повторно продати придбаний mp3-плеєр iTunes або обміняти бали лояльності однієї компанії на кредит іншої платформи, навіть якщо для цього існує відповідний ринок.

Розгляньмо, як виглядає Інтернет NFT в порівнянні з Інтернетом, яким сьогодні користується більшість.

### Порівняння {#nft-comparison}

| Інтернет NFT                                                                                                                                                                                               | Інтернет сьогодення                                                                                                                                                                     |
| ---------------------------------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------- |
| Токени NFT унікальні в цифровій формі. Двох однакових NFT не існує.                                                                                                                                        | Копія файлу, наприклад, з розширенням .mp3 або .jpg така сама, як його оригінал.                                                                                                        |
| Кожен токен NFT має мати власника. Дані про це перебувають у загальному доступі, тож їх може легко перевірити будь-хто.                                                                                    | Записи про авторські права на цифрові об’єкти зберігаються на серверах під контролем установ, яким доводиться вірити на слово.                                                          |
| Токени NFT сумісні з усім, що було створено за допомогою Ethereum. Квиток NFT на подію можна обміняти на будь-якому ринку Ethereum на абсолютно інший NFT. Квиток можна обміняти навіть на твір мистецтва! | Компанії з цифровими об’єктами мають створювати власну інфраструктуру. Наприклад, для програми, яка видає цифрові квитки на події, необхідно створити власну біржу для продажу квитків. |
| Творці контенту можуть продавати свої роботи будь-де й отримати доступ до світового ринку.                                                                                                                 | Творці покладаються на інфраструктуру й аудиторію платформ, якими користуються. Вони часто залежать від умов використання та географічних обмежень.                                     |
| Творці можуть зберігати авторські права на свої роботи й отримувати гонорар за повторний продаж безпосередньо.                                                                                             | Платформи, як-от сервіси потокової музики, отримують більшу частину прибутків від продажу.                                                                                              |
| Об’єкти можна використовувати з несподіваною метою. Наприклад, цифровий твір мистецтва можна використати як заставу під час децентралізованої позики.                                                      |                                                                                                                                                                                         |

### Приклади NFT {#nft-examples}

Світ NFT є відносно новим. Теоретично сфера використання NFT поширюється на все, що є унікальним і вимагає підтвердження права власності. Щоб було зрозуміліше, наведемо приклади NFT, які існують сьогодні.

- [Унікальний цифровий твір мистецтва](https://foundation.app/artworks)
- [Унікальні кросівки з обмеженої лінії](https://www.metagrail.co/auctions/91cf83fb-3477-4155-aae8-6dcb9b853397)
- [Внутрішньоігровий предмет](https://market.decentraland.org/)
- [Есе](https://zora.co/0x517bab7661C315C63C6465EEd1b4248e6f7FE183/145)
- [Цифрова колекційна річ](https://www.larvalabs.com/cryptopunks/details/1)
- [Доменне ім’я](https://app.ens.domains/name/ethereum.eth)
- [Квиток для доступу до події або купон](https://www.yellowheart.io/)
- [Купуйте товари реального світу](https://www.tangible.store/)
- [Дроблена нерухомість](https://realt.co/)
- [Сертифікати про освіту](https://www.degreecert.com/)
- [Гонорари за музику через NFT](https://opulous.org/)
- [Рухайтесь і заробляйте](https://yeticoineth.com/about.html)
- [Цифрова ідентичність](https://photochromic.io/)

### Приклади ethereum.org {#ethereum-org-examples}

Ми використовуємо NFT для винагородження наших учасників і навіть маємо власне доменне ім’я NFT.

#### POAP (протокол підтвердження відвідуваності) {#poaps}

Якщо ви долучилися до ethereum.org, можете отримати NFT протоколу POAP. Це колекційні об’єкти, які підтверджують участь у певному заході. Деякі криптозустрічі використовували POAP як різновид квитка. [Докладніше про участь](/contributing/#poap).

![Протокол POAP ethereum.org](./poap.png)

#### ethereum.eth {#ethereum-dot-eth}

Цей сайт має альтернативне доменне ім’я на основі NFT: **ethereum.eth**. Наша адреса `.org` центрально керується постачальником системи доменних імен (DNS), тоді як адресу ethereum`.eth` зареєстровано на платформі Ethereum за допомогою служби імен Ethereum (ENS). Володіємо та керуємо нею ми. [Переглянути наші записи ENS](https://app.ens.domains/name/ethereum.eth)

[Докладніше про ENS](https://app.ens.domains)

## Як працюють NFT? {#how-nfts-work}

NFT відрізняються від токенів ERC-20, як-от DAI або LINK, тим, що кожен токен є повністю унікальним і неподільним. Токени NFT дають змогу передавати або отримувати право власності на будь-які унікальні цифрові дані, які можна відстежити в загальнодоступному реєстрі за допомогою блокчейну Ethereum. NFT створюється з цифрових об’єктів і позначає цифрові або нецифрові активи. Нижче наведено об’єкти, які можуть позначати токени NFT.

- Цифрове мистецтво:
  - Файли GIF
  - Колекційні предмети
  - Музика
  - Відео
- Фізичні об’єкти:
  - Документи на автомобіль
  - Квитки на реальну подію
  - Токенізовані рахунки-фактури
  - Юридичні документи
  - Підписи
- І багато інших можливостей

NFT може мати тільки одного власника в конкретний момент. Право власності керується за допомогою унікального ідентифікатора та метаданих, які не може відтворити жоден інший токен. Токени NFT карбуються за допомогою розумних контрактів, які надають право власності й керують передаванням NFT. Коли хтось створює або карбує NFT, він виконує код, що зберігається в розумних контрактах, які відповідають різноманітним стандартам, як-от ERC-721. Ця інформація додається до блокчейну, де відбувається керування токеном NFT. Якщо розглядати процес карбування детальніше, можна виокремити такі його етапи:

- Створення нового блоку
- Перевірка інформації
- Запис інформації в блокчейні

Особливі властивості NFT:

- Кожен викарбований токен має унікальний ідентифікатор, безпосередньо пов’язаний з однією адресою Ethereum.
- Вони не взаємозамінні 1:1 з іншими токенами. Наприклад, токен ETH є точною копією будь-якого іншого токена ETH. З NFT ситуація інша.
- Кожен токен має власника, і цю інформацію можна легко перевірити.
- Ці токени існують на платформі Ethereum. Їх можна придбати й продати на будь-якому ринку NFT, заснованому на Ethereum.

Інакше кажучи, якщо ви _володієте_ токеном NFT, у вас з’являються такі можливості:

- Ви можете з легкістю довести своє право власності на нього.
  - Підтвердження права власності на NFT дуже схоже на підтвердження наявності ETH на вашому рахунку.
  - Наприклад, припустимо, що ви купуєте NFT, і право власності на унікальний токен передається до вашого гаманця за допомогою вашої загальнодоступної адреси.
  - Токен підтверджує, що ваша копія цифрового файлу є оригіналом.
  - Ваш приватний ключ є доказом права власності на оригінал.
  - Загальнодоступний ключ творця контенту слугує сертифікатом автентичності для конкретного цифрового артефакту.
    - Загальнодоступний ключ творця — це фактично незмінний компонент історії токена. Загальнодоступний ключ творця може демонструвати, що токен у вашій власності був створений певною особою, цим самим сприяючи підвищенню його ринкової вартості (на відміну від підробки).
  - Ще один спосіб підтвердження володіння токеном NFT — підписання транзакцій, щоб підтвердити, що ви володієте приватним ключем за відповідною адресою.
    - Як згадувалося вище, ваш приватний ключ є доказом права власності на оригінал. З цього ми робимо висновок, що приватні ключі за відповідною адресою контролюють NFT.
    - Підписана транзакція може використовуватися як доказ того, що ви володієте вашими приватними ключами, не розкриваючи їх нікому та водночас доводячи, що ви також володієте токеном NFT.
- Ніхто не може маніпулювати вашим токеном.
- Ви можете його продати, і в деяких випадках творець оригіналу отримає гонорар за повторний продаж.
- Або ж ви можете тримати його в себе вічно, знаючи, що ваш актив перебуває в безпеці у вашому гаманці в Ethereum.

Якщо ви _створили_ токен NFT, у вас з’являються такі можливості:

- Ви можете з легкістю довести, що створили його.
- Ви визначаєте рівень його рідкісності.
- Ви можете отримувати гонорар за кожен його продаж.
- Ви можете продавати його на будь-якому ринку NFT або в одноранговому форматі. Ви не прив’язані до жодної платформи та не потребуєте посередників.

### Рідкісність {#scarcity}

Творець NFT визначає рівень рідкісності свого активу.

Розгляньмо, наприклад, квиток на спортивний захід. Як організатор заходу може вибрати кількість квитків для продажу, так і творець токена NFT може вирішити, скільки існуватиме його копій. Іноді це точні копії, як-от 5000 звичайних квитків для входу. Іноді карбуються кілька схожих, але дещо відмінних, як-от квитки з призначеним місцем. В іншому випадку автор може захотіти створити NFT, для якого карбується лише один спеціальний рідкісний токен для колекціонування.

У цих випадках кожен токен NFT все одно матиме унікальний ідентифікатор (як кожен квиток має штрихкод), у якому буде зазначений лише один власник. Попередньо вказаний рівень рідкісності NFT є важливим і залежить від його творця. Творець може вирішити зробити кожен токен NFT абсолютно унікальним для підвищення його рідкісності або створити кілька тисяч копій. Варто пам’ятати, що ця інформація є загальнодоступною.

### Авторський гонорар {#royalties}

Деякі NFT автоматично виплачують гонорари творцям під час продажу. Ця концепція все ще розвивається, але вже є однією з найпотужніших. Початкові власники [EulerBeats Originals](https://eulerbeats.com/) заробляють 8 % гонорару за кожного продажу відповідного NFT. А деякі платформи, як-от [Foundation](https://foundation.app) і [Zora](https://zora.co/), підтримують виплату гонорарів для своїх митців.

Усе відбувається автоматично, тож творці можуть нічого не робити й отримувати гонорар, поки їхні роботи продаються від людини до людини. Наразі визначення гонорарів відбувається вручну й тому не дуже точне: багато творців не отримують заслужену плату. Але якщо запрограмувати NFT на виплату гонорару, ви ніколи не пропустите свої кошти.

## Для чого використовуються токени NTF? {#nft-use-cases}

Нижче можна ознайомитися з додатковою інформацією про деякі більш розвинуті сценарії та концепції використання NFT на Ethereum.

- [Цифровий контент](#nfts-for-creators)
- [Ігрові предмети](#nft-gaming)
- [Доменні імена](#nft-domains)
- [Фізичні предмети](#nft-physical-items)
- [Інвестиції та застава](#nfts-and-defi)

<Divider />

### Максимізація доходів творців {#nfts-for-creators}

Сьогодні найактивніше токени NFT використовуються у сфері цифрового контенту. Це пов’язано з проблемами організації. Творці контенту бачать, що їхні доходи та потенційний прибуток поглинають платформи.

Митець, який публікує свою роботу в соціальній мережі, заробляє гроші на платформі, що продає рекламу його підписникам. Натомість він отримує популярність, але популярністю не оплатиш рахунки.

Токени NFT дають змогу організувати нову економіку для творців, де їм не доводитиметься передавати право власності на свій контент платформам, на яких вони його публікують. Право власності закладено в самому контенті.

Коли творці продають свій контент, кошти надходять їм безпосередньо. Якщо потім новий власник продасть токен NFT, його оригінальний творець навіть зможе автоматично отримати гонорар за це. Оплата гарантована щоразу, коли продається токен, оскільки адреса творця є складовою метаданих NFT, які неможливо змінити.

<InfoBanner shouldSpaceBetween emoji=":eyes:">
  <div>Досліджуйте, купуйте й створюйте власні токени NFT на твори мистецтва та колекційні предмети.</div>
  <ButtonLink to="/dapps/?category=collectibles">
    Ознайомитися з мистецтвом NFT
  </ButtonLink>
</InfoBanner>

#### Проблема несанкціонованого копіювання {#nfts-copy-paste}

Скептики часто стверджують, що NFT — це дурниці, демонструючи при цьому зображення, де виконують знімок екрана з токеном NFT на твір мистецтва. Вони всміхаються та кажуть: «Дивись, тепер у мене є це зображення безкоштовно!»

Так, воно дійсно є. Але якщо ви загуглите «Герніку» Пікассо, чи зробить це вас новим гордим власником шедевру, який коштує кілька мільйонів доларів?

Врешті-решт, володіння реальним предметом є настільки цінним, наскільки вирішує ринок. Що частіше контент з’являється на екранах, поширюється та взагалі використовується, то більшої цінності він набуває.

Володіння перевіреним реальним предметом завжди цінуватиметься.

<Divider />

### Підвищення ігрового потенціалу {#nft-gaming}

NFT викликають великий інтерес серед розробників ігор. Вони можуть забезпечити облік прав власності на внутрішньоігрові предмети, підживлювати внутрішньоігрову економіку та приносити гравцям безліч переваг.

У багатьох звичайних іграх можна купувати предмети, які використовуватимуться в ході гри. Але якби цей предмет був токеном NFT, ви б могли відшкодувати витрачені гроші, продавши його після завершення гри. Ви навіть зможете заробити, якщо його цінність встигла вирости.

Розробники ігор як емітенти NFT можуть заробляти гонорар щоразу, коли предмет повторно продається на відкритому ринку. Це створює більш взаємовигідну бізнес-модель, де і гравці, і розробники заробляють на вторинному ринку NFT.

Це також означає, що якщо гра більше не підтримується розробниками, зібрані вами предмети залишаються вашими.

Зрештою, предмети, які ви здобуваєте в іграх, можуть залишатися у вас довше, ніж власне ігри. Навіть якщо гра більше не підтримується, ваші предмети завжди будуть під вашим контролем. Це означає, що внутрішньоігрові предмети стають цифровими сувенірами та мають цінність поза грою.

Гра у віртуальній реальності Decentraland навіть дає змогу купувати токени NFT, що позначають віртуальні земельні ділянки, якими можна користуватися на власний розсуд.

<InfoBanner shouldSpaceBetween emoji=":eyes:">
  <div>Ознайомтеся з іграми Ethereum на основі NFT.</div>
  <ButtonLink to="/dapps/?category=gaming">
    Ознайомитися з іграми NFT
  </ButtonLink>
</InfoBanner>

<Divider />

### Адреси Ethereum, які легко запам’ятовуються {#nft-domains}

Служба імен Ethereum використовує NFT, щоб призначити вашій адресі Ethereum назву, яка буде легше запам’ятовуватися, як-от `mywallet.eth`. Це означає, що ви можете попросити когось надіслати вам ETH на адресу `mywallet.eth`, а не `0x123456789.....`.

Так само це працює з назвою домену сайту, що робить IP-адресу простішою для запам’ятовування. Як і домени, імена ENS мають цінність, як правило, залежно від довжини та релевантності. З ENS вам не потрібен реєстр доменів для полегшення передачі права власності. Натомість ви можете обмінюватись іменами ENS на ринку NFT.

Ваше ім’я ENS може:

- Отримувати криптовалюту й інші NFT.
- Вказувати на децентралізований сайт, наприклад [ethereum.eth](https://ethereum.eth.link). [Докладніше про децентралізацію вашого сайту](https://docs.ipfs.io/how-to/websites-on-ipfs/link-a-domain/#domain-name-service-dns)
- Зберігати будь-яку довільну інформацію, включно з даними профілю, як-от адреси електронної пошти й інформацію з Twitter.

<Divider />

### Фізичні предмети {#nft-physical-items}

Токенізація фізичних предметів, на відміну від їх цифрових аналогів, ще не настільки розвинена. Але є чимало проєктів, що досліджують токенізацію нерухомості, унікальних модних речей тощо.

Оскільки NFT — це, по суті, документи, одного дня ви можете придбати автомобіль або будинок за допомогою ETH і отримати відповідний документ у вигляді NFT у відповідь (у рамках тієї самої транзакції). Оскільки речі стають все більш високотехнологічними, неважко уявити світ, де ваш гаманець Ethereum стане ключем до вашої машини або будинку: двері відчинятимуться за допомогою криптографічного доказу права власності.

Завдяки представленню на Ethereum цінних активів, як-от автомобілі та нерухомість, можна використовувати NFT як заставу в децентралізованих позиках. Це особливо корисно, якщо у вас не багато готівки або криптовалюти, але є чимало цінних фізичних предметів. [Докладніше про DeFi](/defi/)

<Divider />

### NFT і DeFi {#nfts-and-defi}

Світ NFT й [децентралізовані фінанси (DeFi)](/defi/) починають співпрацювати в різних цікавих напрямках.

#### Позики, забезпечені NFT {#nft-backed-loans}

Існують програми DeFi, які дають змогу позичати гроші під заставу. Наприклад, ви заставляєте 10 ETH, щоб позичити 5000 DAI ([стейблкоїн](/stablecoins/)). Це гарантує повернення грошей позикодавцю, який отримає заставу, якщо позичальник не поверне DAI. Однак не кожен має достатньо криптовалюти, щоб використовувати її як заставу.

Натомість проєкти починають досліджувати використання NFT як заставу. Уявіть, що свого часу ви купили рідкісний CryptoPunk NFT, який за сьогоднішніми цінами може коштувати 1000 доларів. Надавши його як заставу, ви можете отримати доступ до позики з тим самим набором правил. Якщо ви не повернете DAI, ваш токен CryptoPunk буде надіслано позикодавцю як заставу. Зрештою, це може спрацювати з будь-чим, що ви переводите в токени NFT.

І це не важко для Ethereum, тому що обидва світи (NFT і DeFi) мають однакову інфраструктуру.

#### Часткове право власності {#fractional-ownership}

Творці NFT також можуть створювати «частки» своїх NFT. Це дає інвесторам і шанувальникам можливість володіти частиною NFT, не купуючи токен цілком. Це надає ще більше можливостей для карбувальників і колекціонерів NFT.

- Частковими NFT можна торгувати на децентралізованих біржах ([DEX ](/defi/#dex)), як-от Uniswap, а не лише на [ринках NFT](/dapps?category=collectibles). Це означає більше покупців і продавців.
- Загальна ціна NFT може бути визначена ціною його часток.
- Так у вас з’являється більше можливостей володіти й отримувати прибуток від предметів, якими ви цікавитеся. За володіння NFT важче встановити ціну.

Це все ще експеримент, але ви можете дізнатися більше про часткове володіння NFT на таких біржах:

- [NIFTEX](https://landing.niftex.com/)
- [NFTX](https://gallery.nftx.org/)

Теоретично це розблокує такі можливості, як часткове володіння роботою Пікассо. Ви станете акціонером NFT Пікассо. Це означає, що у вас буде право голосу під час, наприклад, розподілу доходів. Дуже ймовірно, що одного дня володіння часткою NFT введе вас у децентралізовану автономну організацію (DAO) для керування цим активом.

Це організації на основі Ethereum, які дають змогу незнайомцям, як-от глобальним акціонерам активу, безпечно координувати свою діяльність, не обов’язково довіряючи іншим людям. Причина в тому, що жодну копійку не можна витратити без схвалення групи.

Як ми вже згадували, це середовище розвивається в нас на очах. NFT, DAO, часткові токени розвиваються різними темпами. Але вся їх інфраструктура існує та може легко працювати разом, оскільки вони всі говорять однією мовою — Ethereum. Ознайомтеся з цим середовищем.

[Докладніше про DAO](/dao/)

### Сертифікати автентичності {#certificates}

За деякими оцінками, компанії, що пропонують підроблені сертифікати про отримання університетської освіти, становлять галузь із мільярдними доходами, яку можуть допомогти подолати токени NFT. Токени NFT можуть бути безпечним і швидким способом перевірити чиїсь дані про освіту.

[У Південній Кореї один університет уже видає сертифікати про освіту як NFT](https://forkast.news/headlines/south-korea-nfts-graduates-hoseo/), сподіваючись, що використання NFT покращить доступ до адміністративних послуг і запобігатиме підробці або зміні диплома. [Trinity Business School (TBS) в Ірландії також планує пропонувати NFT з 2023 року](https://trinitynews.ie/2022/04/business-school-to-offer-degree-nfts/).

<Divider />

## Ethereum і NFT {#ethereum-and-nfts}

Ethereum забезпечує роботу NFT з кількох причин:

- Історія транзакцій і метадані токенів відкрито перевіряються, тому можна легко довести історію володіння.
- Після підтвердження транзакції стає майже неможливим маніпулювання цими даними для «викрадення» права власності.
- Обмін NFT може бути одноранговим без допомоги платформи, яка може вводити великі скорочення в ролі компенсації.
- Усі продукти Ethereum мають однаковий «бекенд». Інакше кажучи, усі продукти Ethereum можуть легко розуміти один одного, що робить NFT сумісними з різними продуктами. Ви можете купити NFT в одному продукті й легко продати його в іншому. Як творець ви можете розмістити свої NFT в кількох продуктах одночасно: кожен продукт матиме найновішу інформацію про право власності.
- Ethereum ніколи не зникає, тобто ваші токени будуть завжди доступні для продажу.

## Вплив NFT на навколишнє середовище {#environmental-impact-nfts}

Популярність токенів NFT зростає, а це означає, що вони також стають об’єктом підвищеної уваги — особливо через їх вуглецевий слід.

Щоб прояснити кілька речей:

- NFT безпосередньо не збільшують вуглецевий слід Ethereum.
- Те, як Ethereum захищає ваші кошти й активи, наразі вимагає великих витрат енергії, але незабаром це зміниться на краще.
- Після покращення власний вуглецевий слід Ethereum буде на 99,95 % меншим, що зробить систему енергоефективнішою, ніж багато інших існуючих галузей.

Для подальшого пояснення нам доведеться вдатися до деяких технічних деталей, тому наберіться терпіння...

### Не звинувачуйте в цьому NFT {#nft-qualities}

Уся екосистема NFT працює завдяки децентралізації та безпеці Ethereum.

Децентралізація означає, що ви та всі інші можете підтвердити своє володіння чимось. І для всього цього не потрібно довіряти або передавати контроль третій стороні, яка може нав’язувати власні правила за бажанням. Це також означає, що ваш токен NFT можна переносити на багато різних продуктів і ринків.

Безпека означає, що ніхто не може скопіювати й вставити ваш NFT або вкрасти його.

Ці якості Ethereum дають змогу володіти унікальними елементами в цифровому форматі та отримувати справедливу ціну за свій вміст. Але це має певну ціну. Блокчейни, як-от Bitcoin і Ethereum, зараз є енергомісткі, тому що для збереження цих якостей потрібно багато енергії. Якщо було б легко переписати історію Ethereum, щоб вкрасти NFT або криптовалюту, система б обвалилась.

#### Процес карбування токена NFT {#minting-nfts}

Під час карбування NFT має відбутися кілька речей:

- NFT потрібно підтвердити як актив у блокчейні.
- Баланс рахунку клієнта має бути оновлений, щоб включити цей актив. Це робить можливими обміни та перевірку володіння.
- Транзакції, що підтверджують сказане вище, мають бути додані в блок і «увіковічені» в ланцюзі.
- Блок має бути підтвердженим усіма в мережі як «правильний». Цей консенсус знімає потребу в посередниках, бо мережа погоджується з тим, що ваш NFT існує та належить вам. І він на ланцюзі, тож кожен може його перевірити. Це один зі способів, завдяки яким Ethereum допомагає творцям NFT максимізувати їхній заробіток.

Усі ці завдання виконують майнери. І вони дають інформацію про ваш токен NFT та про його власника всім у мережі. Це означає, що майнінг повинен бути достатньо складним, інакше кожен може просто стверджувати, що він володіє NFT, який ви щойно викарбували, і шахрайством передати право власності. Існує багато стимулів для впевненості в чесності майнерів.

[Докладніше про майнінг](/developers/docs/consensus-mechanisms/pow/)

#### Безпека ваших NFT завдяки майнингу {#securing-nfts}

Складність майнінгу випливає з того факту, що для створення нових блоків у ланцюжку потрібно багато обчислювальної потужності. Важливо, що блоки створюються послідовно, не лише тоді, коли вони потрібні. Вони створюються приблизно кожні 12 секунд.

Це важливо, щоб зробити мережу Ethereum захищеною від несанкціонованого доступу, і це одна з якостей, яка робить можливим використання NFT. Що більше блоків, то надійніший ланцюжок. Якщо ваш токен NFT створений у блоці № 600 і хакер намагається вкрасти ваш NFT, змінивши його дані, цифровий відбиток усіх наступних блоків зміниться. Це означає, що кожен, хто запускає програмне забезпечення Ethereum, відразу зможе це виявити та запобігти таким діям.

Однак це означає, що обчислювальну потужність потрібно використовувати постійно. Це також означає, що блок, який містить 0 транзакцій NFT, і далі матиме приблизно той самий вуглецевий слід, оскільки обчислювальна потужність усе ще витрачатиметься для його створення. Інші транзакції, які не пов’язані з NFT, заповнюватимуть блоки.

#### Наразі блокчейни витрачають чимало енергії {#blockchains-intensive}

Тому так, існує вуглецевий слід, пов’язаний зі створенням блоків шляхом майнінгу, — і це проблема для таких ланцюжків, як Bitcoin, також, — але це не є безпосередньо виною NFT.

Багато майнінгових підприємств використовують відновлювані джерела енергії або незалучену енергію у віддалених місцях. Крім того, аргументом є те, що галузі, які руйнуються завдяки NFT та криптовалютам, також мають величезний вуглецевий слід. Але тільки те, що наявні галузі шкідливі, не означає, що ми не повинні прагнути бути кращими.

І ми прагнемо. Ethereum розвивається, щоб зробити використання нашої платформи (зокрема, NFT) енергоефективнішим. І це завжди було нашим планом.

Ми не намагаємося стати на захист майнінгу щодо спричинених ним екологічних наслідків. Натомість ми хочемо пояснити, як ситуація змінюється на краще.

### Заради екологічнішого майбутнього... {#a-greener-future}

Упродовж усього існування Ethereum розробники та дослідники приділяли багато уваги споживанню енергії під час майнінгу. І бачення завжди полягало в тому, щоб якомога швидше змінити ситуацію. [Докладніше про бачення Ethereum](/upgrades/vision/)

Це бачення реалізується прямо зараз.

#### Екологічніша система Ethereum {#greener-ethereum}

Наразі в Ethereum здійснюється низка оновлень, що замінять майнінг на [стейкінг](/staking/). Завдяки цьому обчислювальна потужність перестане бути механізмом безпеки, а вуглецевий слід Ethereum зменшиться на ~ 99,95 %<sup> [^1] </sup>. У таких умовах стейкери залучають кошти, а не обчислювальні потужності для захисту мережі.

Енерговитрати Ethereum дорівнюватимуть вартості роботи домашнього комп’ютера, яку помножено на кількість вузлів у мережі. Якщо в мережі є 10 000 вузлів, а вартість роботи домашнього комп’ютера становить приблизно 525 кВт⋅год на рік. Це 5 250 000 кВт⋅год<sup>[^1]</sup> на рік для всієї мережі.

Скористаймося цими даними, щоб порівняти майбутнє Ethereum із глобальною службою, як-от Visa. 100 000 транзакцій Visa використовують 149 кВт⋅год енергії<sup>[^2]</sup>. В Ethereum із доказом частки на таку саму кількість транзакцій витратилося б 17,4 кВт⋅год енергії або ~11 % від загальної кількості енергії<sup>[^3]</sup>. І це без урахування численних оптимізацій (над якими працюють паралельно) щодо шару консенсусу та ланцюгів сегментів даних, як-от [зведення](/glossary/#rollups). На 100 000 транзакцій може витрачатися лише 0,1666666667 кВт⋅год енергії.

Важливо, що це покращує енергоефективність, зберігаючи децентралізацію та безпеку Ethereum. Багато інших блокчейнів уже можуть використовувати певну форму стейкінгу, але їх безпека підтримується завдяки вибору кількох стейкерів, а не тисяч, як буде в Ethereum. Що більша децентралізація, то безпечніша система.

[Детальніше про оцінювання енергії](#footnotes-and-sources)

_Ми зробили основне порівняння з Visa, щоб у вас склалось уявлення про споживання енергії Ethereum із доказом частки, як порівняти зі знайомим брендом. Однак на практиці не зовсім правильно порівнювати за кількістю транзакцій. Виведення енергії Ethereum залежить від часу. Якби в Ethereum за хвилину-дві здійснювалося б більше чи менше транзакцій, виведення енергії залишилося б незмінним._

_Важливо також пам’ятати, що в Ethereum здійснюються не просто фінансові транзакції — це платформа для додатків, тому справедливішим буде порівняння з багатьма компаніями або галузями, зокрема Visa, AWS тощо!_

#### Часові рамки {#timelines}

Процес уже запущено. [Beacon Chain](/upgrades/beacon-chain/), перше оновлення, випущено в грудні 2020 року. Це створює основу для стейкінгу, даючи можливість стейкерам приєднатися до системи. Наступним кроком, що стосується енергоефективності, є об’єднання поточного ланцюжка, захищеного майнерами, з оновленням Beacon Chain, де майнінг не потрібен. На цьому етапі неможливо назвати точні терміни, але, за підрахунками, це станеться у 2022 році. Цей процес відомий як «об’єднання» (раніше його називали стикуванням). [Докладніше про об’єднання](/upgrades/merge/).

<ButtonLink to="/upgrades/">
  Детальніше про оновлення Ethereum
</ButtonLink>

## Розбудова за допомогою NFT {#build-with-nfts}

Більшість токенів NFT створюються за допомогою узгодженого стандарту, відомого як [ERC-721](/developers/docs/standards/tokens/erc-721/). Проте є й інші стандарти, з якими ви можете ознайомитись. Стандарт [ERC-1155](https://blog.enjincoin.io/erc-1155-the-crypto-item-standard-ac9cf1c5a226) дає змогу використовувати напіввзаємозамінювані токени, що особливо корисно у сфері ігор. А нещодавно було запропоновано стандарт [EIP-2309](https://eips.ethereum.org/EIPS/eip-2309), щоб зробити карбування NFT набагато ефективнішим. Цей стандарт дає змогу карбувати скільки завгодно в межах однієї транзакції!

## Додаткові ресурси {#further-reading}

- [Дані криптомистецтва](https://cryptoart.io/data) — Річард Чен, автоматичні оновлення
- [OpenSea: Біблія NFT](https://opensea.io/blog/guides/non-fungible-tokens/) — _Девін Фізнер, 10 січня 2020 року_
- [Посібник із NFT для початківців](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) — _Лінда Се, січень 2020 року_
- [Усе, що потрібно знати про метавсесвіт](https://foundation.app/blog/enter-the-metaverse) — _Команда Foundation, foundation.app_
- [Ні, криптохудожники не шкодять планеті](https://medium.com/superrare/no-cryptoartists-arent-harming-the-planet-43182f72fc61)
- [Енергоспоживання на рівні країни тепер пережиток минулого](https://blog.ethereum.org/2021/05/18/country-power-no-more/) — _Карл Бекгейзен, 18 травня 2021 року_

<Divider />

### Примітки та джерела {#footnotes-and-sources}

Тут пояснюється, як ми дійшли до наведених вище оцінювань споживання енергії. Ці оцінювання стосуються мережі в цілому, а не лише процесу створення, купівлі або продажу NFT.

#### 1. Зниження енергоспоживання на 99,95 % завдяки відмові від майнингу {#fn-1}

Зниження споживання енергії на 99,95 % в разі переходу від системи, захищеної майнінгом, до системи, захищеної стейкінгом, розраховано за допомогою таких джерел даних:

- 44,49 ТВт⋅год електричної енергії на рік споживається під час майнингу на Ethereum — [Digiconomist](https://digiconomist.net/ethereum-energy-consumption)

- Звичайний настільний комп'ютер — це все, що необхідно для роботи з доказом частки — використовує 0,06 кВт⋅год енергії на годину — [Графік споживання енергії в Кремнієвій долині](https://www.siliconvalleypower.com/residents/save-energy/appliance-energy-use-chart) (за деякими підрахунками показники трохи вищі — 0,15 кВт⋅год)

На час написання матеріалу існує 140 592 валідатори з 16 405 унікальних адрес. З них 87 897 валідаторів, припускаємо, займаються стейкінгом із дому.

Очікується, що середньостатистична особа, яка займається стейкінгом із дому, використовує 100-ватний настільний персональний комп’ютер для запуску в середньому 5,4 клієнта валідатора.

87 897 валідаторів, що працюють із дому, дають нам 16 300 користувачів, споживаючи ~1,64 мегавата енергії.

Решта валідаторів керуються кастодіальними стейкерами, як-от обмінники та служби для стейкінгу. Можна припустити, що вони використовують 100 Вт на 5,5 валідатора. Це грубе переоцінювання, зроблене про всяк випадок.

Отже, Ethereum за моделі з доказом частки споживає 2,62 МВт⋅год — приблизно стільки, скільки маленьке американське містечко.

Це менше принаймні на 99,95 % від загального обсягу використання енергії, як порівняти з оцінюванням Digiconomist у 44,4 ТВт⋅год на рік, а саме стільки зараз споживають майнери Ethereum.

#### 2. Енергоспоживання Visa {#fn-2}

Вартість 100 000 транзакцій Visa становить 149 кВт⋅год — [Порівняння середнього енергоспоживання мережі Bitcoin за одну транзакцію проти мережі VISA у 2020 році, Statista](https://www.statista.com/statistics/881541/bitcoin-energy-consumption-transaction-comparison-visa/)

Станом на вересень 2020 року вони обробили 140 839 000 000 транзакцій — [Фінансовий звіт Visa за 4-й квартал 2020 року](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. Енергоспоживання для 100 000 транзакцій у мережі proof-of-stake із шардами {#fn-3}

Очікується, що оновлення масштабованості дасть мережі змогу обробляти від 25 000 до 100 000 транзакцій за секунду, тоді як [на сьогодні теоретичний максимум становить 100 000](https://ethereum-magicians.org/t/a-rollup-centric-ethereum-roadmap/4698).

[Розповідь Віталіка Бутеріна про потенціал транзакцій за секунду в разі використання сегментування](https://twitter.com/VitalikButerin/status/1312905884549300224)

Як мінімум, сегментування дасть змогу здійснювати в 64 рази більше транзакцій проти поточного рівня (близько 15 транзакцій). Це кількість ланцюгів сегментів даних (додаткові дані та потужність), які впроваджуються. [Докладніше про ланцюги сегментів даних](/upgrades/sharding/)

Це означає, що ми можемо оцінити, скільки часу потрібно для процесу обробки 100 000 транзакцій, щоб порівняти дані з прикладом Visa вище.

- `15 * 64 = 960` транзакцій на секунду.
- `100 000 / 960 = 104,2` секунди для обробки 100 000 транзакцій.

За 104,2 секунди мережа Ethereum використає таку кількість енергії:

`1,44 кВт⋅год щоденного використання * 10 000 мережевих вузлів = 14 400 кВт⋅год` на день.

У добі 86 400 секунд, тому `14 400 / 86 400 = 0,1666666667 кВт⋅год` за секунду.

Помножимо це число на кількість часу, потрібного для обробки 100 000 транзакцій: `0,1666666667 * 104,2 = 17,3666666701 кВт⋅год`.

Це **11,6554809866 %** енергії, спожитої під час такої самої кількості транзакцій у системі Visa.

І пам’ятайте, що ці дані базуються на мінімальній кількості транзакцій, які Ethereum зможе обробляти за секунду. Якщо Ethereum досягне свого потенціалу в розмірі 100 000 транзакцій за секунду, за 100 000 транзакцій споживатиметься 0,1666666667 кВт⋅год.

Іншими словами, якби Visa обробляла 140 839 000 000 транзакцій вартістю 149 кВт⋅год за 100 000 транзакцій, це б становило 209 850 110 кВт⋅год енергії на рік.

Енергоспоживання Ethereum за один рік становить 5 256 000 кВт⋅год. З потенціалом від 788 940 000 000 до 3 153 600 000 000 транзакцій, оброблених за такий період.

<InfoBanner emoji=":evergreen_tree:">
  Якщо ви вважаєте, що ці статистичні дані неправильні або неточні, поставте питання або повідомте про це. Це оцінки команди ethereum.org, створені з використанням загальнодоступної інформації та запланованого дизайну Ethereum. Вони не є офіційною обіцянкою фонду Ethereum Foundation.
</InfoBanner>
