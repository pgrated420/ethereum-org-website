---
title: Децентралізовані автономні організації (DAO)
description: Огляд DAO на Ethereum
lang: uk
template: use-cases
emoji: ":handshake:"
sidebarDepth: 2
image: ../../../../assets/use-cases/dao-2.png
alt: Представлення голосувань DAO за пропозицію.
summaryPoint1: Спільноти, що належать учасникам, без централізованого керування.
summaryPoint2: Безпечний спосіб співпраці з незнайомцями в Інтернеті.
summaryPoint3: Безпечне місце для фінансування конкретної справи.
---

## Що таке DAO? {#what-are-daos}

DAO — це ефективний і безпечний спосіб роботи з однодумцями з усього світу.

Уявіть інтернет-бізнес, яким колективно володіють і керують його учасники. Вони мають вбудовані капітали, до яких ніхто не може отримати доступу без дозволу групи. Рішення приймаються шляхом висування пропозицій і голосування — це гарантує, що кожен учасник організації може впливати на її діяльність.

Немає генеральних директорів, які могли б дозволяти витрачати кошти на власні забаганки, і фінансових директорів, які могли б проводити махінації зі звітами. Усі операції відбуваються відкрито, а правила про витрати записуються в DAO за допомогою коду.

## Для чого нам потрібні DAO? {#why-dao}

Заснування організації з кимось, що передбачає фінансування та гроші, вимагає великої довіри до людей, з якими ви працюєте. Однак важко довіряти тим, з ким мали справу тільки в Інтернеті. Працюючи з DAO, вам не потрібно довіряти іншим учасникам — тільки кодові DAO, який є повністю прозорим і може бути перевірений будь-ким.

Це дає так багато нових можливостей для всесвітньої співпраці та координації.

### Порівняння {#dao-comparison}

| DAO                                                                                                                 | Традиційна організація                                                                                                        |
| ------------------------------------------------------------------------------------------------------------------- | ----------------------------------------------------------------------------------------------------------------------------- |
| Зазвичай повністю демократична, без ієрархії.                                                                       | Зазвичай ієрархічна.                                                                                                          |
| Для внесення змін необхідне голосування учасників.                                                                  | Залежно від структури, зміни можуть вимагатись однією стороною або висуватися на голосування.                                 |
| Після підрахунку голосів результат впроваджується автоматично без довіреного посередника.                           | Якщо дозволено провести голосування, голоси підраховуються за допомогою внутрішніх процедур, а результат обробляється вручну. |
| Запропоновані послуги обробляються автоматично децентралізованим способом (наприклад, розподіл благодійних коштів). | Необхідне втручання людини або централізовано керована автоматизація; існує можливість махінацій.                             |
| Уся діяльність є прозорою та повністю публічною.                                                                    | Зазвичай діяльність конфіденційна, з обмеженим доступом.                                                                      |

### Приклади DAO {#dao-examples}

Щоб було зрозуміліше, наведемо кілька прикладів використання DAO.

- Благодійність. Ви можете прийняти членство та пожертвування від будь-кого у світі, і група може вирішувати, на що витратити отримані кошти.
- Мережа фрилансерів. Ви можете створити мережу підрядників, які об’єднують свої кошти для придбання офісних приміщень і підписок на програмне забезпечення.
- Венчурні інвестиції та гранти. Ви можете створити венчурний фонд, який об’єднує інвестиційний капітал і голосує за участь у венчурних проєктах. Пізніше виплачені гроші можна заново розподілити між учасниками DAO.

## Участь у DAO {#dao-membership}

Існують різні моделі участі в DAO. Від моделі участі може залежати процес голосування й інші ключові складові DAO.

### Участь на основі токенів {#token-based-membership}

Зазвичай надаються всі дозволи (залежно від використаного токена). Здебільшого цими токенами керування можна вільно торгувати на децентралізованій біржі. Інші потрібно заробити за допомогою забезпечення ліквідності або інших «доказів роботи». У будь-якому разі власне володіння токеном дає доступ до голосування.

_Зазвичай використовується для керування широкими децентралізованими протоколами та/або власне токенами._

#### Відомий приклад {#token-example}

[MakerDAO](https://makerdao.com). Токен MakerDAO MKR широко доступний на децентралізованих біржах. Тому будь-хто може придбати право голосу у вирішенні майбутнього протоколу Maker.

### Участь на основі частки {#share-based-membership}

DAO з участю на основі частки більш орієнтовані на надання дозволів, але все одно досить відкриті. Будь-які потенційні учасники можуть надіслати пропозицію приєднатися до DAO, зазвичай пропонуючи щось цінне, як-от токени або роботу. Частки надають право безпосереднього голосування та власності. Учасники можуть у будь-який момент покинути DAO разом зі своєю пропорційною часткою капіталу.

_Зазичай використовується для більш тісних, орієнтованих на людину організацій, як-от благодійні установи, робочі колективи й інвестиційні клуби. Можливе також керування протоколами й токенами._

#### Відомий приклад {#share-example}

[MolochDAO](http://molochdao.com/). MolochDAO зосереджується на фінансуванні проєктів Ethereum. Вони вимагають пропозиції про участь, щоб група могла оцінити, чи маєте ви необхідні знання та капітал для прийняття обґрунтованих рішень щодо потенційних одержувачів грантів. Неможливо просто придбати доступ до DAO на відкритому ринку.

### Участь на основі репутації {#reputation-based-membership}

Репутація є доказом участі й надає право голосу в DAO. На відміну від участі на основі токенів або частки, DAO з участю на основі репутації не передають учасникам право власності. Репутацію не можна купити, передати чи делегувати. Учасники DAO повинні заробляти репутацію завдяки участі. Голосування в межах ланцюга не потребує дозволів, і потенційні учасники можуть вільно подавати пропозиції приєднатися до DAO та вимагати отримання репутації й токенів як винагороду в обмін на свій внесок.

_Зазвичай використовується для децентралізованої розробки протоколів і програм, а також керування ними, але й підходить для різноманітних організацій, як-от благодійні організації, робочі колективи, інвестиційні клуби тощо._

#### Відомий приклад {#reputation-example}

[DXdao](https://DXdao.eth.link). DXdao — це глобальний незалежний колектив спеціалістів, що з 2019 року займаються створенням децентралізованих протоколів і програм, а також їх керуванням. Вони використовують метод на основі репутації та голографічний консенсус для координування фондів і керування ними, а отже, ніхто не може отримати вплив на їх майбутнє за гроші.

## Як працює DAO? {#how-daos-work}

Основа DAO — це розумний контракт. Контракт визначає правила організації та зберігає капітал групи. Щойно контракт буде запущено на Ethereum, ніхто не зможе змінити правила без голосування. Якщо хтось спробує зробити дію, на яку не поширюються правила та логіка коду, він зазнає невдачі. Оскільки капітал також визначається розумним контрактом, ніхто не зможе витрачати гроші без схвалення групи. Це означає, що DAO не потребує центрального органу влади. Натомість група приймає рішення колективно, а виплати автоматично авторизуються, коли проходять голоси.

Це можливо, тому що після запуску на Ethereum розумні контракти отримують захист від злому. Ви не можете непомітно відредагувати код (правила DAO), тому що все перебуває в публічному доступі.

<DocLink to="/smart-contracts/">
  Докладніше про розумні контракти
</DocLink>

## Ethereum і DAO {#ethereum-and-daos}

Ethereum є ідеальним фундаментом для DAO з таких причин:

- Власний консенсус Ethereum розповсюджується та визнаний достатньо, щоб організації могли довіряти цій мережі.
- Код розумного контракту неможливо змінити після його запуску. Це не під силу навіть його власникам. Це дає змогу DAO працювати згідно з початковими запрограмованими правилами.
- Розумні контракти можуть надсилати й отримувати кошти. Без цього вам знадобиться довірений посередник для керування коштами групи.
- Спільнота Ethereum виявилася більш схильною до співпраці, ніж конкуренції, що дає змогу швидко розвивати передові практики та системи підтримки.

## Приєднання або запуск DAO {#join-start-a-dao}

### Приєднання до DAO {#join-a-dao}

- [DAO спільноти Ethereum](/community/get-involved/#decentralized-autonomous-organizations-daos)
- [Список DAO від DAOHaus](https://app.daohaus.club/explore)

### Запуск DAO {#start-a-dao}

- [Виклик DAO з DAOHaus](https://app.daohaus.club/summon)
- [Створення DAO на основі Aragon](https://aragon.org/product)
- [Запуск колонії](https://colony.io/)
- [Створіть DAO з голографічним консенсусом DAOstack](https://alchemy.daostack.io/daos/create)

## Додаткові ресурси {#further-reading}

### Статті про DAO {#dao-articles}

- [Що таке DAO?](https://aragon.org/dao) — [Aragon](https://aragon.org/)
- [Споруда DAO](https://wiki.metagame.wtf/docs/great-houses/house-of-daos) — [Metagame](https://wiki.metagame.wtf/)
- [Що таке DAO та для чого вони?](https://daohaus.substack.com/p/-what-is-a-dao-and-what-is-it-for) — [DAOhaus](https://daohaus.club/)
- [Як запустити цифрову спільноту на основі DAO](https://daohaus.substack.com/p/four-and-a-half-steps-to-start-a) — [DAOhaus](https://daohaus.club/)
- [Що таке DAO?](https://coinmarketcap.com/alexandria/article/what-is-a-dao) — [Coinmarketcap](https://coinmarketcap.com)
- [Що таке голографічний консенсус?](https://medium.com/daostack/holographic-consensus-part-1-116a73ba1e1c) — [DAOstack](https://daostack.io/)

### Відео {#videos}

- [Що таке DAO в криптовалюті?](https://youtu.be/KHm0uUPqmVE)
